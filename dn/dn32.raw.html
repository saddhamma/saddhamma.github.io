<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Digha Nikaya 32</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a class="pressed" href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="topmenu" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
<li class="topmenu" id="bq"><a href="../bq/bq.html">Buddha</a></li>
<li class="topmenu" id="dq"><a href="../dq/dq.html">Dhamma</a></li>
<li class="topmenu" id="sq"><a href="../sq/sq.html">Sangha</a></li>
<li class="topmenu" id="et"><a href="../et/et.html">Training</a></li>
<li class="topmenu" id="es"><a href="../es/es.html">Samadhi</a></li>
<li class="topmenu" id="ev"><a href="../ev/ev.html">Vigilance</a></li>
<li class="topmenu" id="ka"><a href="../ka/ka.html">Kamma</a></li>
<li class="topmenu" id="nt"><a href="../nt/nt.html">Notes on Dhamma</a></li>
<li class="toplast" id="qa"><a href="../qa/qa.html">Questions & Answers</a></li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Digha Nikaya</h2>
<h2>DN32: Āṭānāṭiya Sutta - The Āṭānāṭiya Discourse</h2>

<div id="metaarea">
<ul class="translator">
<li>Translation by Ebo Croffie (coming sooner or later)..</li>
</ul>
</div>
<section class="raw_sutta">
<div lang="en">
</div>
<div lang="pi">
<h2>1. Paṭhamabhāṇavāra</h2>

<p><a id="p_8D_641" class="ms"></a><a class="msdiv" id="msdiv_275"></a><span class="parno">1</span> <span class="evam">Evaṃ me sutaṃ—​</span>   ekaṃ samayaṃ bhagavā rājagahe viharati gijjhakūṭe pabbate. Atha kho cattāro <span class="var" data-mula="&lt;strong&gt;Ms. 8D:641(dn32:):&lt;/strong&gt;...pabbate. Atha kho cattāro mahārājā* mahatiyā ca yakkhasenāya mahatiyā ca...&lt;br&gt;" data-content="&lt;strong&gt;(ka.-ma.): &lt;/strong&gt;mahārājāno">mahārājā</span> mahatiyā ca yakkhasenāya mahatiyā ca gandhabbasenāya mahatiyā ca kumbhaṇḍasenāya mahatiyā ca nāgasenāya catuddisaṃ rakkhaṃ ṭhapetvā catuddisaṃ gumbaṃ ṭhapetvā catuddisaṃ ovaraṇaṃ ṭhapetvā abhikkantāya rattiyā abhikkantavaṇṇā kevalakappaṃ gijjhakūṭaṃ pabbataṃ<span class="var" data-mula="&lt;strong&gt;Ms. 8D:641(dn32:):&lt;/strong&gt;...abhikkantavaṇṇā kevalakappaṃ gijjhakūṭaṃ pabbataṃ obhāsetvā* yena bhagavā tenupasankamiṃsu; upasankamitvā ...&lt;br&gt;" data-content="&lt;strong&gt;(sī. syā1-3. pā1.): &lt;/strong&gt;gijjhakūṭaṃ obhāsetvā"> obhāsetvā</span> yena bhagavā tenupasankamiṃsu; upasankamitvā bhagavantaṃ abhivādetvā ekamantaṃ nisīdiṃsu. Tepi kho yakkhā appekacce bhagavantaṃ abhivādetvā ekamantaṃ nisīdiṃsu, appekacce bhagavatā saddhiṃ sammodiṃsu, sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu, appekacce yena bhagavā tenañjaliṃ paṇāmetvā ekamantaṃ nisīdiṃsu, appekacce nāmagottaṃ sāvetvā ekamantaṃ nisīdiṃsu, appekacce tuṇhībhūtā ekamantaṃ nisīdiṃsu.</p>

<p><a id="p_8D_642" class="ms"></a><a class="msdiv" id="msdiv_276"></a><span class="parno">2</span>
Ekamantaṃ nisinno kho vessavaṇo mahārājā bhagavantaṃ etadavoca:  "santi hi, bhante, uḷārā yakkhā bhagavato appasannā. Santi hi, bhante, uḷārā yakkhā bhagavato pasannā. Santi hi, bhante, majjhimā yakkhā bhagavato appasannā. Santi hi, bhante, majjhimā yakkhā bhagavato pasannā. Santi hi, bhante, nīcā yakkhā bhagavato appasannā. Santi hi, bhante, nīcā yakkhā bhagavato pasannā. Yebhuyyena kho pana, bhante, yakkhā appasannāyeva bhagavato. Taṃ kissa hetu? Bhagavā hi, bhante, pāṇātipātā veramaṇiyā dhammaṃ deseti, adinnādānā veramaṇiyā dhammaṃ deseti, kāmesumicchācārā veramaṇiyā dhammaṃ deseti, musāvādā veramaṇiyā dhammaṃ deseti, surāmerayamajjappamādaṭṭhānā veramaṇiyā dhammaṃ deseti. Yebhuyyena kho pana, bhante, yakkhā appaṭiviratāyeva pāṇātipātā, appaṭiviratā adinnādānā, appaṭiviratā kāmesumicchācārā, appaṭiviratā musāvādā, appaṭiviratā surāmerayamajjappamādaṭṭhānā. Tesaṃ taṃ hoti appiyaṃ amanāpaṃ. Santi hi, bhante, bhagavato sāvakā araññavanapatthāni pantāni senāsanāni paṭisevanti appasaddāni appanigghosāni vijanavātāni<span class="var" data-mula="&lt;strong&gt;Ms. 8D:642(dn32:):&lt;/strong&gt;...paṭisevanti appasaddāni appanigghosāni vijanavātāni manussarāhasseyyakāni* paṭisallānasāruppāni. Tattha santi uḷārā ...&lt;br&gt;" data-content="&lt;strong&gt;(sī. syā1-3. pā1.): &lt;/strong&gt;manussarāhaseyyakāni"> manussarāhasseyyakāni</span> paṭisallānasāruppāni. Tattha santi uḷārā yakkhā nivāsino, ye imasmiṃ bhagavato pāvacane appasannā. Tesaṃ pasādāya uggaṇhātu, bhante, bhagavā āṭānāṭiyaṃ rakkhaṃ bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāyā"ti. Adhivāsesi bhagavā tuṇhībhāvena.</p>
<hr>

<p><a id="p_8D_643" class="ms"></a><span class="parno">3</span>
Atha kho vessavaṇo mahārājā bhagavato adhivāsanaṃ viditvā tāyaṃ velāyaṃ imaṃ āṭānāṭiyaṃ rakkhaṃ abhāsi: </p>
<blockquote>

<p><a id="p_8D_644" class="ms"></a><a class="msdiv" id="msdiv_277"></a><span class="parno">4</span>
"Vipassissa <span class="var" data-mula="&lt;strong&gt;Ms. 8D:644(dn32:):&lt;/strong&gt;Vipassissa ca* namatthu,cakkhumantassa sirīmato;...&lt;br&gt;" data-content="">ca</span> namatthu,<br> cakkhumantassa sirīmato;<br>
Sikhissapi
<span class="var" data-mula="&lt;strong&gt;Ms. 8D:644(dn32:):&lt;/strong&gt;...cakkhumantassa sirīmato;Sikhissapi ca* namatthu,sabbabhūtānukampino.&lt;br&gt;" data-content="">ca</span> namatthu,<br> sabbabhūtānukampino.
</p>

<p><a id="p_8D_645" class="ms"></a><span class="parno">5</span>
Vessabhussa <span class="var" data-mula="&lt;strong&gt;Ms. 8D:645(dn32:):&lt;/strong&gt;Vessabhussa ca* namatthu,nhātakassa tapassino;...&lt;br&gt;" data-content="">ca</span> namatthu,<br> nhātakassa tapassino;<br>
Namatthu kakusandhassa,<br>
mārasenāpamaddino.
</p>

<p><a id="p_8D_646" class="ms"></a><span class="parno">6</span>
Koṇāgamanassa namatthu,<br> brāhmaṇassa vusīmato;<br>
Kassapassa
<span class="var" data-mula="&lt;strong&gt;Ms. 8D:646(dn32:):&lt;/strong&gt;...brāhmaṇassa vusīmato;Kassapassa ca* namatthu,vippamuttassa sabbadhi....&lt;br&gt;" data-content="">ca</span> namatthu,<br> vippamuttassa sabbadhi.
</p>
</blockquote>
<hr>
<blockquote>

<p><a id="p_8D_647" class="ms"></a><span class="parno">7</span>
Angīrasassa namatthu,<br> sakyaputtassa sirīmato;<br>
Yo imaṃ dhammaṃ <span class="var" data-mula="&lt;strong&gt;Ms. 8D:647(dn32:):&lt;/strong&gt;...Yo imaṃ dhammaṃ desesi*,sabbadukkhāpanūdanaṃ.&lt;br&gt;" data-content="&lt;strong&gt;(sī. syā1-3. pā1.): &lt;/strong&gt;dhammamadesesi&lt;br&gt;&lt;strong&gt;(?): &lt;/strong&gt; dhammaṃ deseti">
desesi</span>,<br> sabbadukkhāpanūdanaṃ.
</p>

<p><a id="p_8D_648" class="ms"></a><span class="parno">8</span>
Ye cāpi nibbutā loke,<br> yathābhūtaṃ vipassisuṃ;<br>
Te janā <span class="var" data-mula="&lt;strong&gt;Ms. 8D:648(dn32:):&lt;/strong&gt;...vipassisuṃ;Te janā apisuṇātha*,mahantā vītasāradā.&lt;br&gt;" data-content="&lt;strong&gt;(sī. syā1-3.): &lt;/strong&gt;apisuṇā&lt;br&gt;&lt;strong&gt;(pā1.): &lt;/strong&gt; apisunā">
apisuṇātha</span>,<br> mahantā vītasāradā.
</p>

<p><a id="p_8D_649" class="ms"></a><span class="parno">9</span>
Hitaṃ devamanussānaṃ,<br> yaṃ namassanti gotamaṃ;<br>
Vijjācaraṇasampannaṃ,<br>
mahantaṃ vītasāradaṃ.
</p>
</blockquote>
<hr>
<blockquote>

<p><a id="p_8D_650" class="ms"></a><a class="msdiv" id="msdiv_278"></a><span class="parno">10</span>
Yato uggacchati <span class="var" data-mula="&lt;strong&gt;Ms. 8D:650(dn32:):&lt;/strong&gt;Yato uggacchati sūriyo*,ādicco maṇḍalī mahā;...&lt;br&gt;" data-content="&lt;strong&gt;(sī. syā1-3. pā1.): &lt;/strong&gt;suriyo">sūriyo</span>,<br> ādicco maṇḍalī mahā;<br>
Yassa cuggacchamānassa,<br>
saṃvarīpi nirujjhati;<br>
Yassa cuggate sūriye,
<br><span class="squo">‘</span> divaso’ti pavuccati.</p>

<p><a id="p_8D_651" class="ms"></a><span class="parno">11</span>
Rahadopi tattha gambhīro,<br> samuddo saritodako;<br>
Evaṃ taṃ tattha jānanti,
<br><span class="squo">‘</span> samuddo saritodako’.</p>

<p><a id="p_8D_652" class="ms"></a><span class="parno">12</span>
Ito ‘sā purimā disā’,<br> iti naṃ ācikkhatī jano;<br>
Yaṃ disaṃ abhipāleti,<br>
mahārājā yasassi so.
</p>

<p><a id="p_8D_653" class="ms"></a><span class="parno">13</span>
Gandhabbānaṃ adhipati,<br><span class="squo"> ‘</span> dhataraṭṭho’ti nāmaso;<br> Ramatī naccagītehi,<br>
gandhabbehi purakkhato.
</p>
</blockquote>
<hr>
<blockquote>

<p><a id="p_8D_654" class="ms"></a><span class="parno">14</span>
Puttāpi tassa bahavo,<br> ekanāmāti me sutaṃ;<br>
Asīti dasa eko ca,<br>
indanāmā mahabbalā.
</p>

<p><a id="p_8D_655" class="ms"></a><span class="parno">15</span>
Te cāpi buddhaṃ disvāna,<br> buddhaṃ ādiccabandhunaṃ;<br>
Dūratova namassanti,<br>
mahantaṃ vītasāradaṃ.
</p>

<p><a id="p_8D_656" class="ms"></a><span class="parno">16</span>
Namo te purisājañña,<br> namo te purisuttama;<br>
Kusalena samekkhasi,<br>
amanussāpi taṃ vandanti;<br>
Sutaṃ netaṃ abhiṇhaso,<br>
tasmā evaṃ vademase.
</p>

<p><a id="p_8D_657" class="ms"></a><span class="parno">17</span>
‘Jinaṃ vandatha gotamaṃ’,<br><span class="squo"> ‘</span> jinaṃ vandāma gotamaṃ;<br> Vijjācaraṇasampannaṃ,<br>
buddhaṃ vandāma gotamaṃ’.
</p>
</blockquote>
<hr>
<blockquote>

<p><a id="p_8D_658" class="ms"></a><a class="msdiv" id="msdiv_279"></a><span class="parno">18</span>
Yena petā pavuccanti,<br> pisuṇā piṭṭhimaṃsikā;<br>
Pāṇātipātino
<span class="var" data-mula="&lt;strong&gt;Ms. 8D:658(dn32:):&lt;/strong&gt;...pisuṇā piṭṭhimaṃsikā;Pāṇātipātino luddā*,corā nekatikā janā....&lt;br&gt;" data-content="&lt;strong&gt;(pā1. ka.-ma.): &lt;/strong&gt;luddhā">luddā</span>,<br> corā nekatikā janā.
</p>

<p><a id="p_8D_659" class="ms"></a><span class="parno">19</span>
Ito ‘sā dakkhiṇā disā’,<br> iti naṃ ācikkhatī jano;<br>
Yaṃ disaṃ abhipāleti,<br>
mahārājā yasassi so.
</p>

<p><a id="p_8D_660" class="ms"></a><span class="parno">20</span>
Kumbhaṇḍānaṃ adhipati,<br><span class="squo"> ‘</span> virūḷho’ iti nāmaso;<br> Ramatī naccagītehi,<br>
kumbhaṇḍehi purakkhato.
</p>

<p><a id="p_8D_661" class="ms"></a><span class="parno">21</span>
Puttāpi tassa bahavo,<br> ekanāmāti me sutaṃ;<br>
Asīti dasa eko ca,<br>
indanāmā mahabbalā.
</p>
</blockquote>
<hr>
<blockquote>

<p><a id="p_8D_662" class="ms"></a><span class="parno">22</span>
Te cāpi buddhaṃ disvāna,<br> buddhaṃ ādiccabandhunaṃ;<br>
Dūratova namassanti,<br>
mahantaṃ vītasāradaṃ.
</p>

<p><a id="p_8D_663" class="ms"></a><span class="parno">23</span>
Namo te purisājañña,<br> namo te purisuttama;<br>
Kusalena samekkhasi,<br>
amanussāpi taṃ vandanti;<br>
Sutaṃ netaṃ abhiṇhaso,<br>
tasmā evaṃ vademase.
</p>

<p><a id="p_8D_664" class="ms"></a><span class="parno">24</span>
‘Jinaṃ vandatha gotamaṃ’,<br><span class="squo"> ‘</span> jinaṃ vandāma gotamaṃ;<br> Vijjācaraṇasampannaṃ,<br>
buddhaṃ vandāma gotamaṃ’.
</p>
</blockquote>
<hr>
<blockquote>

<p><a id="p_8D_665" class="ms"></a><a class="msdiv" id="msdiv_280"></a><span class="parno">25</span>
Yattha coggacchati sūriyo,<br> ādicco maṇḍalī mahā;<br>
Yassa coggacchamānassa,<br>
divasopi nirujjhati;<br>
Yassa coggate sūriye,
<br><span class="squo">‘</span> saṃvarī’ti pavuccati.</p>

<p><a id="p_8D_666" class="ms"></a><span class="parno">26</span>
Rahadopi tattha gambhīro,<br> samuddo saritodako;<br>
Evaṃ taṃ tattha jānanti,
<br><span class="squo">‘</span> samuddo saritodako’.</p>

<p><a id="p_8D_667" class="ms"></a><span class="parno">27</span>
Ito ‘sā pacchimā disā’,<br> iti naṃ ācikkhatī jano;<br>
Yaṃ disaṃ abhipāleti,<br>
mahārājā yasassi so.
</p>

<p><a id="p_8D_668" class="ms"></a><span class="parno">28</span>
Nāgānañca adhipati,<br><span class="squo"> ‘</span> virūpakkho’ti nāmaso;<br> Ramatī naccagītehi,<br>
nāgeheva purakkhato.
</p>
</blockquote>
<hr>
<blockquote>

<p><a id="p_8D_669" class="ms"></a><span class="parno">29</span>
Puttāpi tassa bahavo,<br> ekanāmāti me sutaṃ;<br>
Asīti dasa eko ca,<br>
indanāmā mahabbalā.
</p>

<p><a id="p_8D_670" class="ms"></a><span class="parno">30</span>
Te cāpi buddhaṃ disvāna,<br> buddhaṃ ādiccabandhunaṃ;<br>
Dūratova namassanti,<br>
mahantaṃ vītasāradaṃ.
</p>

<p><a id="p_8D_671" class="ms"></a><span class="parno">31</span>
Namo te purisājañña,<br> namo te purisuttama;<br>
Kusalena samekkhasi,<br>
amanussāpi taṃ vandanti;<br>
Sutaṃ netaṃ abhiṇhaso,<br>
tasmā evaṃ vademase.
</p>

<p><a id="p_8D_672" class="ms"></a><span class="parno">32</span>
‘Jinaṃ vandatha gotamaṃ’,<br><span class="squo"> ‘</span> jinaṃ vandāma gotamaṃ;<br> Vijjācaraṇasampannaṃ,<br>
buddhaṃ vandāma gotamaṃ’.
</p>
</blockquote>
<hr>
<blockquote>

<p><a id="p_8D_673" class="ms"></a><a class="msdiv" id="msdiv_281"></a><span class="parno">33</span>
Yena<span class="var" data-mula="&lt;strong&gt;Ms. 8D:673(dn32:):&lt;/strong&gt;Yena uttarakuruvho*,mahāneru sudassano;Manussā...&lt;br&gt;" data-content="&lt;strong&gt;(sī. syā1-3. pā1.): &lt;/strong&gt;uttarakurū rammā"> uttarakuruvho</span>,<br> mahāneru sudassano;<br>
Manussā tattha jāyanti,<br>
amamā apariggahā.
</p>

<p><a id="p_8D_674" class="ms"></a><span class="parno">34</span>
Na te bījaṃ pavapanti,<br> napi nīyanti nangalā;<br>
Akaṭṭhapākimaṃ sāliṃ,<br>
paribhuñjanti mānusā.
</p>

<p><a id="p_8D_675" class="ms"></a><span class="parno">35</span>
Akaṇaṃ athusaṃ suddhaṃ,<br> sugandhaṃ taṇḍulapphalaṃ;<br>
Tuṇḍikīre pacitvāna,<br>
tato bhuñjanti bhojanaṃ.
</p>

<p><a id="p_8D_676" class="ms"></a><span class="parno">36</span>
Gāviṃ ekakhuraṃ katvā,<br> anuyanti disodisaṃ;<br>
Pasuṃ ekakhuraṃ katvā,<br>
anuyanti disodisaṃ.
</p>

<p><a id="p_8D_677" class="ms"></a><span class="parno">37</span>
Itthiṃ vā<span class="var" data-mula="&lt;strong&gt;Ms. 8D:677(dn32:):&lt;/strong&gt;Itthiṃ vā vāhanaṃ* katvā,anuyanti disodisaṃ;...&lt;br&gt;" data-content="&lt;strong&gt;(sī. pā1.): &lt;/strong&gt;itthī-vāhanaṃ&lt;br&gt;&lt;strong&gt;(syā1-3.): &lt;/strong&gt; itthiṃ vāhanaṃ"> vāhanaṃ</span> katvā,<br> anuyanti disodisaṃ;<br>
Purisaṃ vāhanaṃ katvā,<br>
anuyanti disodisaṃ.
</p>
</blockquote>
<hr>
<blockquote>

<p><a id="p_8D_678" class="ms"></a><span class="parno">38</span>
Kumāriṃ vāhanaṃ katvā,<br> anuyanti disodisaṃ;<br>
Kumāraṃ vāhanaṃ katvā,<br>
anuyanti disodisaṃ.
</p>

<p><a id="p_8D_679" class="ms"></a><span class="parno">39</span>
Te yāne abhiruhitvā,<br> Sabbā disā
<span class="var" data-mula="&lt;strong&gt;Ms. 8D:679(dn32:):&lt;/strong&gt;...abhiruhitvā,Sabbā disā anupariyāyanti*;Pacārā tassa rājino....&lt;br&gt;" data-content="&lt;strong&gt;(sī. syā1-3. pā1.): &lt;/strong&gt;anupariyanti">anupariyāyanti</span>;<br> Pacārā tassa rājino.
</p>

<p><a id="p_8D_680" class="ms"></a><span class="parno">40</span>
Hatthiyānaṃ assayānaṃ,<br> dibbaṃ yānaṃ upaṭṭhitaṃ;<br>
Pāsādā sivikā ceva,<br>
mahārājassa yasassino.
</p>

<p><a id="p_8D_681" class="ms"></a><span class="parno">41</span>
Tassa ca nagarā ahu,<br> Antalikkhe sumāpitā;<br>
Āṭānāṭā kusināṭā parakusināṭā,<br><span class="var" data-mula="&lt;strong&gt;Ms. 8D:681(dn32:):&lt;/strong&gt;...Āṭānāṭā kusināṭā parakusināṭā,Nāṭasuriyā* parakusiṭanāṭā.&lt;br&gt;" data-content="&lt;strong&gt;(sī. pā1.): &lt;/strong&gt;nāṭapuriyā&lt;br&gt;&lt;strong&gt;(syā1-3.): &lt;/strong&gt; nāṭapariyā">
Nāṭasuriyā</span> parakusiṭanāṭā.</p>
</blockquote>
<hr>
<blockquote>

<p><a id="p_8D_682" class="ms"></a><span class="parno">42</span>
Uttarena<span class="var" data-mula="&lt;strong&gt;Ms. 8D:682(dn32:):&lt;/strong&gt;Uttarena kasivanto*,Janoghamaparena ca;Navanavutiyo...&lt;br&gt;" data-content="&lt;strong&gt;(sī.): &lt;/strong&gt;kapivanto&lt;br&gt;&lt;strong&gt;(syā1-3. pā1.): &lt;/strong&gt; kapīvanto"> kasivanto</span>,<br> Janoghamaparena ca;<br>
Navanavutiyo ambaraambaravatiyo,<br>
Āḷakamandā nāma rājadhānī.
</p>

<p><a id="p_8D_683" class="ms"></a><span class="parno">43</span>
Kuverassa kho pana mārisa,<br> Mahārājassa visāṇā nāma rājadhānī;<br>
Tasmā kuvero mahārājā,
<br><span class="squo">‘</span> Vessavaṇo’ti pavuccati.</p>

<p><a id="p_8D_684" class="ms"></a><span class="parno">44</span>
Paccesanto pakāsenti,<br> Tatolā tattalā tatotalā;<br>
Ojasi tejasi tatojasī,<br>
Sūro rājā ariṭṭho nemi.
</p>

<p><a id="p_8D_685" class="ms"></a><span class="parno">45</span>
Rahadopi tattha dharaṇī nāma,<br> Yato meghā pavassanti;<br>
Vassā yato patāyanti,<br>
Sabhāpi tattha <span class="var" data-mula="&lt;strong&gt;Ms. 8D:685(dn32:):&lt;/strong&gt;...patāyanti,Sabhāpi tattha sālavatī* nāma.&lt;br&gt;" data-content="&lt;strong&gt;(sī. syā1-3.): &lt;/strong&gt;bhagalavatī&lt;br&gt;&lt;strong&gt;(pā1.): &lt;/strong&gt; bhagalavati">
sālavatī</span> nāma.</p>
</blockquote>
<hr>
<blockquote>

<p><a id="p_8D_686" class="ms"></a><span class="parno">46</span>
Yattha yakkhā payirupāsanti,<br> Tattha niccaphalā rukkhā;<br>
Nānā dijagaṇā yutā,
<br><span class="var" data-mula="&lt;strong&gt;Ms. 8D:686(dn32:):&lt;/strong&gt;...Nānā dijagaṇā yutā,Mayūrakoñcābhirudā*;Kokilādīhi vagguhi.&lt;br&gt;" data-content="&lt;strong&gt;(sī.): &lt;/strong&gt;mayurakoñcābhirutā">Mayūrakoñcābhirudā</span>;<br> Kokilādīhi vagguhi.
</p>

<p><a id="p_8D_687" class="ms"></a><span class="parno">47</span>
Jīvañjīvakasaddettha,<br> atho oṭṭhavacittakā;
<br><span class="var" data-mula="&lt;strong&gt;Ms. 8D:687(dn32:):&lt;/strong&gt;...atho oṭṭhavacittakā;Kukkuṭakā* kuḷīrakā,vane pokkharasātakā....&lt;br&gt;" data-content="&lt;strong&gt;(sī. pā1.): &lt;/strong&gt;kukutthakā">Kukkuṭakā</span> kuḷīrakā,<br> vane pokkharasātakā.
</p>

<p><a id="p_8D_688" class="ms"></a><span class="parno">48</span>
Sukasāḷikasaddettha,<br> daṇḍamāṇavakāni ca;<br>
Sobhati sabbakālaṃ sā,<br>
kuveranaḷinī sadā.
</p>

<p><a id="p_8D_689" class="ms"></a><span class="parno">49</span>
Ito ‘sā uttarā disā’,<br> iti naṃ ācikkhatī jano;<br>
Yaṃ disaṃ abhipāleti,<br>
mahārājā yasassi so.
</p>

<p><a id="p_8D_690" class="ms"></a><span class="parno">50</span>
Yakkhānañca adhipati,<br><span class="squo"> ‘</span> kuvero’ iti nāmaso;<br> Ramatī naccagītehi,<br>
yakkheheva purakkhato.
</p>
</blockquote>
<hr>
<blockquote>

<p><a id="p_8D_691" class="ms"></a><span class="parno">51</span>
Puttāpi tassa bahavo,<br> ekanāmāti me sutaṃ;<br>
Asīti dasa eko ca,<br>
indanāmā mahabbalā.
</p>

<p><a id="p_8D_692" class="ms"></a><span class="parno">52</span>
Te cāpi buddhaṃ disvāna,<br> buddhaṃ ādiccabandhunaṃ;<br>
Dūratova namassanti,<br>
mahantaṃ vītasāradaṃ.
</p>

<p><a id="p_8D_693" class="ms"></a><span class="parno">53</span>
Namo te purisājañña,<br> namo te purisuttama;<br>
Kusalena samekkhasi,<br>
amanussāpi taṃ vandanti;<br>
Sutaṃ netaṃ abhiṇhaso,<br>
tasmā evaṃ vademase.
</p>

<p><a id="p_8D_694" class="ms"></a><span class="parno">54</span>
‘Jinaṃ vandatha gotamaṃ’,<br><span class="squo"> ‘</span> jinaṃ vandāma gotamaṃ;<br> Vijjācaraṇasampannaṃ,<br>
buddhaṃ vandāma gotaman’ti.
</p>
</blockquote>

<p><a id="p_8D_695" class="ms"></a><span class="parno">55</span>
Ayaṃ kho sā, mārisa, āṭānāṭiyā rakkhā bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāya.</p>
<hr>

<p><a id="p_8D_696" class="ms"></a><a class="msdiv" id="msdiv_282"></a><span class="parno">56</span>
Yassa kassaci, mārisa, bhikkhussa vā bhikkhuniyā vā upāsakassa vā upāsikāya vā ayaṃ āṭānāṭiyā rakkhā suggahitā bhavissati samattā <span class="var" data-mula="&lt;strong&gt;Ms. 8D:696(dn32:):&lt;/strong&gt;...rakkhā suggahitā bhavissati samattā pariyāputā*. Tañce amanusso yakkho vā...&lt;br&gt;" data-content="&lt;strong&gt;(ka.-ma.): &lt;/strong&gt;pariyāpuṭā">pariyāputā</span>. Tañce amanusso yakkho vā yakkhinī vā yakkhapotako vā yakkhapotikā vā yakkhamahāmatto vā yakkhapārisajjo vā yakkhapacāro vā, gandhabbo vā gandhabbī vā gandhabbapotako vā gandhabbapotikā vā gandhabbamahāmatto vā gandhabbapārisajjo vā gandhabbapacāro vā, kumbhaṇḍo vā kumbhaṇḍī vā kumbhaṇḍapotako vā kumbhaṇḍapotikā vā kumbhaṇḍamahāmatto vā kumbhaṇḍapārisajjo vā kumbhaṇḍapacāro vā, nāgo vā nāgī vā nāgapotako vā nāgapotikā vā nāgamahāmatto vā nāgapārisajjo vā nāgapacāro vā, paduṭṭhacitto bhikkhuṃ vā bhikkhuniṃ vā upāsakaṃ vā upāsikaṃ vā gacchantaṃ vā anugaccheyya, ṭhitaṃ vā upatiṭṭheyya, nisinnaṃ vā upanisīdeyya, nipannaṃ vā upanipajjeyya. Na me so, mārisa, amanusso labheyya gāmesu vā nigamesu vā sakkāraṃ vā garukāraṃ vā. Na me so, mārisa, amanusso labheyya āḷakamandāya nāma rājadhāniyā vatthuṃ vā vāsaṃ vā. Na me so, mārisa, amanusso labheyya yakkhānaṃ samitiṃ gantuṃ. Apissu naṃ, mārisa, amanussā anāvayhampi naṃ kareyyuṃ avivayhaṃ. Apissu naṃ, mārisa, amanussā attāhipi paripuṇṇāhi paribhāsāhi paribhāseyyuṃ. Apissu naṃ, mārisa, amanussā rittampissa pattaṃ sīse nikkujjeyyuṃ. Apissu naṃ, mārisa, amanussā sattadhāpissa muddhaṃ phāleyyuṃ.</p>

<p><a id="p_8D_697" class="ms"></a><span class="parno">57</span>
Santi hi, mārisa, amanussā caṇḍā <span class="var" data-mula="&lt;strong&gt;Ms. 8D:697(dn32:):&lt;/strong&gt;...mārisa, amanussā caṇḍā ruddhā* rabhasā, te neva mahārājānaṃ ...&lt;br&gt;" data-content="&lt;strong&gt;(sī. pā1.): &lt;/strong&gt;ruddā">ruddhā</span> rabhasā, te neva mahārājānaṃ ādiyanti, na mahārājānaṃ purisakānaṃ ādiyanti, na mahārājānaṃ purisakānaṃ purisakānaṃ ādiyanti. Te kho te, mārisa, amanussā mahārājānaṃ avaruddhā nāma vuccanti. Seyyathāpi, mārisa, rañño māgadhassa vijite mahācorā. Te neva rañño māgadhassa ādiyanti, na rañño māgadhassa purisakānaṃ ādiyanti, na rañño māgadhassa purisakānaṃ purisakānaṃ ādiyanti. Te kho te, mārisa, mahācorā rañño māgadhassa avaruddhā nāma vuccanti. Evameva kho, mārisa, santi amanussā caṇḍā ruddhā rabhasā, te neva mahārājānaṃ ādiyanti, na mahārājānaṃ purisakānaṃ ādiyanti, na mahārājānaṃ purisakānaṃ purisakānaṃ ādiyanti. Te kho te, mārisa, amanussā mahārājānaṃ avaruddhā nāma vuccanti. Yo hi koci, mārisa, amanusso yakkho vā yakkhinī vā … pe … gandhabbo vā gandhabbī vā … pe … kumbhaṇḍo vā kumbhaṇḍī vā … pe … nāgo vā nāgī vā nāgapotako vā nāgapotikā vā nāgamahāmatto vā nāgapārisajjo vā nāgapacāro vā paduṭṭhacitto bhikkhuṃ vā bhikkhuniṃ vā upāsakaṃ vā upāsikaṃ vā gacchantaṃ vā anugaccheyya, ṭhitaṃ vā upatiṭṭheyya, nisinnaṃ vā upanisīdeyya, nipannaṃ vā upanipajjeyya. Imesaṃ yakkhānaṃ mahāyakkhānaṃ senāpatīnaṃ mahāsenāpatīnaṃ ujjhāpetabbaṃ vikkanditabbaṃ viravitabbaṃ:  ‘ayaṃ yakkho gaṇhāti, ayaṃ yakkho āvisati, ayaṃ yakkho heṭheti, ayaṃ yakkho viheṭheti, ayaṃ yakkho hiṃsati, ayaṃ yakkho vihiṃsati, ayaṃ yakkho na muñcatī’ti.</p>
<hr>

<p><a id="p_8D_698" class="ms"></a><a class="msdiv" id="msdiv_283"></a><span class="parno">58</span>
Katamesaṃ yakkhānaṃ mahāyakkhānaṃ senāpatīnaṃ mahāsenāpatīnaṃ?</p>

<blockquote>

<p><a id="p_8D_699" class="ms"></a><span class="parno">59</span>
Indo somo varuṇo ca,<br> bhāradvājo pajāpati;<br>
Candano kāmaseṭṭho ca,<br>
kinnughaṇḍu nighaṇḍu ca.
</p>

<p><a id="p_8D_700" class="ms"></a><span class="parno">60</span>
Panādo opamañño ca,<br> devasūto ca mātali;<br>
Cittaseno ca gandhabbo,<br>
naḷo rājā
<span class="var" data-mula="&lt;strong&gt;Ms. 8D:700(dn32:):&lt;/strong&gt;...gandhabbo,naḷo rājā janesabho*.&lt;br&gt;" data-content="&lt;strong&gt;(syā1-3.): &lt;/strong&gt;janosabho">janesabho</span>.</p>

<p><a id="p_8D_701" class="ms"></a><span class="parno">61</span>
Sātāgiro hemavato,<br> puṇṇako karatiyo guḷo;<br>
Sivako mucalindo ca,<br>
vessāmitto yugandharo.
</p>

<p><a id="p_8D_702" class="ms"></a><span class="parno">62</span>
Gopālo supparodho <span class="var" data-mula="&lt;strong&gt;Ms. 8D:702(dn32:):&lt;/strong&gt;Gopālo supparodho ca*,Hiri netti ca mandiyo...&lt;br&gt;" data-content="&lt;strong&gt;(sī. syā1-3. pā1.): &lt;/strong&gt;suppagedho ca">ca</span>,<br> Hiri netti ca mandiyo;<br>
Pañcālacaṇḍo āḷavako,<br><span class="var" data-mula="&lt;strong&gt;Ms. 8D:702(dn32:):&lt;/strong&gt;...Pañcālacaṇḍo āḷavako,Pajjunno* sumano sumukho;Dadhimukho maṇi...&lt;br&gt;" data-content="&lt;strong&gt;(sī.): &lt;/strong&gt;pajjanno&lt;br&gt;&lt;strong&gt;(syā1-3.): &lt;/strong&gt; pajuṇṇo">
Pajjunno</span> sumano sumukho;<br> Dadhimukho maṇi
<span class="var" data-mula="&lt;strong&gt;Ms. 8D:702(dn32:):&lt;/strong&gt;...sumukho;Dadhimukho maṇi māṇivaro* dīgho,Atho serīsako ...&lt;br&gt;" data-content="&lt;strong&gt;(syā1-3. pā1.): &lt;/strong&gt;maṇi mānicaro">māṇivaro</span> dīgho,<br> Atho
<span class="var" data-mula="&lt;strong&gt;Ms. 8D:702(dn32:):&lt;/strong&gt;...māṇivaro dīgho,Atho serīsako* saha.&lt;br&gt;" data-content="&lt;strong&gt;(sī. pā1.): &lt;/strong&gt;serissako">serīsako</span> saha.</p>
</blockquote>

<p><a id="p_8D_703" class="ms"></a><span class="parno">63</span>
Imesaṃ yakkhānaṃ mahāyakkhānaṃ senāpatīnaṃ mahāsenāpatīnaṃ ujjhāpetabbaṃ vikkanditabbaṃ viravitabbaṃ:  ‘ayaṃ yakkho gaṇhāti, ayaṃ yakkho āvisati, ayaṃ yakkho heṭheti, ayaṃ yakkho viheṭheti, ayaṃ yakkho hiṃsati, ayaṃ yakkho vihiṃsati, ayaṃ yakkho na muñcatī’ti.</p>

<p><a id="p_8D_704" class="ms"></a><span class="parno">64</span>
Ayaṃ kho sā, mārisa, āṭānāṭiyā rakkhā bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāya. Handa ca dāni mayaṃ, mārisa, gacchāma bahukiccā mayaṃ bahukaraṇīyā"ti. "Yassadāni tumhe, mahārājāno, kālaṃ maññathā"ti.</p>

<p><a id="p_8D_705" class="ms"></a><a class="msdiv" id="msdiv_284"></a><span class="parno">65</span>
Atha kho cattāro mahārājā uṭṭhāyāsanā bhagavantaṃ abhivādetvā padakkhiṇaṃ katvā tatthevantaradhāyiṃsu. Tepi kho yakkhā uṭṭhāyāsanā appekacce bhagavantaṃ abhivādetvā padakkhiṇaṃ katvā tatthevantaradhāyiṃsu. Appekacce bhagavatā saddhiṃ sammodiṃsu, sammodanīyaṃ kathaṃ sāraṇīyaṃ vītisāretvā tatthevantaradhāyiṃsu. Appekacce yena bhagavā tenañjaliṃ paṇāmetvā tatthevantaradhāyiṃsu. Appekacce nāmagottaṃ sāvetvā tatthevantaradhāyiṃsu. Appekacce tuṇhībhūtā tatthevantaradhāyiṃsūti.</p>
<p class="endsection">Paṭhamabhāṇavāro niṭṭhito.</p>
<h2>2. Dutiyabhāṇavāra</h2>

<p><a id="p_8D_707" class="ms"></a><a class="msdiv" id="msdiv_285"></a><span class="parno">66</span>
Atha kho bhagavā tassā rattiyā accayena bhikkhū āmantesi:  "imaṃ, bhikkhave, rattiṃ cattāro mahārājā mahatiyā ca yakkhasenāya mahatiyā ca gandhabbasenāya mahatiyā ca kumbhaṇḍasenāya mahatiyā ca nāgasenāya catuddisaṃ rakkhaṃ ṭhapetvā catuddisaṃ gumbaṃ ṭhapetvā catuddisaṃ ovaraṇaṃ ṭhapetvā abhikkantāya rattiyā abhikkantavaṇṇā kevalakappaṃ gijjhakūṭaṃ pabbataṃ obhāsetvā yenāhaṃ tenupasankamiṃsu; upasankamitvā maṃ abhivādetvā ekamantaṃ nisīdiṃsu. Tepi kho, bhikkhave, yakkhā appekacce maṃ abhivādetvā ekamantaṃ nisīdiṃsu. Appekacce mayā saddhiṃ sammodiṃsu, sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Appekacce yenāhaṃ tenañjaliṃ paṇāmetvā ekamantaṃ nisīdiṃsu. Appekacce nāmagottaṃ sāvetvā ekamantaṃ nisīdiṃsu. Appekacce tuṇhībhūtā ekamantaṃ nisīdiṃsu.</p>

<p><a id="p_8D_708" class="ms"></a><a class="msdiv" id="msdiv_286"></a><span class="parno">67</span>
Ekamantaṃ nisinno kho, bhikkhave, vessavaṇo mahārājā maṃ etadavoca:  ‘santi hi, bhante, uḷārā yakkhā bhagavato appasannā … pe … santi hi, bhante, nīcā yakkhā bhagavato pasannā. Yebhuyyena kho pana, bhante, yakkhā appasannāyeva bhagavato. Taṃ kissa hetu? Bhagavā hi, bhante, pāṇātipātā veramaṇiyā dhammaṃ deseti … surāmerayamajjappamādaṭṭhānā veramaṇiyā dhammaṃ deseti. Yebhuyyena kho pana, bhante, yakkhā appaṭiviratāyeva pāṇātipātā … appaṭiviratā surāmerayamajjappamādaṭṭhānā. Tesaṃ taṃ hoti appiyaṃ amanāpaṃ. Santi hi, bhante, bhagavato sāvakā araññavanapatthāni pantāni senāsanāni paṭisevanti appasaddāni appanigghosāni vijanavātāni manussarāhasseyyakāni paṭisallānasāruppāni. Tattha santi uḷārā yakkhā nivāsino, ye imasmiṃ bhagavato pāvacane appasannā, tesaṃ pasādāya uggaṇhātu, bhante, bhagavā āṭānāṭiyaṃ rakkhaṃ bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāyā’ti. Adhivāsesiṃ kho ahaṃ, bhikkhave, tuṇhībhāvena. Atha kho, bhikkhave, vessavaṇo mahārājā me adhivāsanaṃ viditvā tāyaṃ velāyaṃ imaṃ āṭānāṭiyaṃ rakkhaṃ abhāsi: </p>
<hr>
<blockquote>

<p><a id="p_8D_709" class="ms"></a><a class="msdiv" id="msdiv_287"></a><span class="parno">68</span>
‘Vipassissa ca namatthu,<br> cakkhumantassa sirīmato;<br>
Sikhissapi ca namatthu,<br>
sabbabhūtānukampino.
</p>

<p><a id="p_8D_710" class="ms"></a><span class="parno">69</span>
Vessabhussa ca namatthu,<br> nhātakassa tapassino;<br>
Namatthu kakusandhassa,<br>
mārasenāpamaddino.
</p>

<p><a id="p_8D_711" class="ms"></a><span class="parno">70</span>
Koṇāgamanassa namatthu,<br> brāhmaṇassa vusīmato;<br>
Kassapassa ca namatthu,<br>
vippamuttassa sabbadhi.
</p>

<p><a id="p_8D_712" class="ms"></a><span class="parno">71</span>
Angīrasassa namatthu,<br> sakyaputtassa sirīmato;<br>
Yo imaṃ dhammaṃ desesi,<br>
sabbadukkhāpanūdanaṃ.
</p>

<p><a id="p_8D_713" class="ms"></a><span class="parno">72</span>
Ye cāpi nibbutā loke,<br> yathābhūtaṃ vipassisuṃ;<br>
Te janā apisuṇātha,<br>
mahantā vītasāradā.
</p>

<p><a id="p_8D_714" class="ms"></a><span class="parno">73</span>
Hitaṃ devamanussānaṃ,<br> yaṃ namassanti gotamaṃ;<br>
Vijjācaraṇasampannaṃ,<br>
mahantaṃ vītasāradaṃ.
</p>
</blockquote>
<hr>
<blockquote>

<p><a id="p_8D_715" class="ms"></a><a class="msdiv" id="msdiv_288"></a><span class="parno">74</span>
Yato uggacchati sūriyo,<br> ādicco maṇḍalī mahā;<br>
Yassa cuggacchamānassa,<br>
saṃvarīpi nirujjhati;<br>
Yassa cuggate sūriye,
<br>"divaso"ti pavuccati.</p>

<p><a id="p_8D_716" class="ms"></a><span class="parno">75</span>
Rahadopi tattha gambhīro,<br> samuddo saritodako;<br>
Evaṃ taṃ tattha jānanti,
<br>"samuddo saritodako".</p>

<p><a id="p_8D_717" class="ms"></a><span class="parno">76</span>
Ito "sā purimā disā",<br> iti naṃ ācikkhatī jano;<br>
Yaṃ disaṃ abhipāleti,<br>
mahārājā yasassi so.
</p>
</blockquote>
<hr>
<blockquote>

<p><a id="p_8D_718" class="ms"></a><span class="parno">77</span>
Gandhabbānaṃ adhipati,<br><span class="dquo"> "</span> dhataraṭṭho"ti nāmaso;<br> Ramatī naccagītehi,<br>
gandhabbehi purakkhato.
</p>

<p><a id="p_8D_719" class="ms"></a><span class="parno">78</span>
Puttāpi tassa bahavo,<br> ekanāmāti me sutaṃ;<br>
Asīti dasa eko ca,<br>
indanāmā mahabbalā.
</p>

<p><a id="p_8D_720" class="ms"></a><span class="parno">79</span>
Te cāpi buddhaṃ disvāna,<br> buddhaṃ ādiccabandhunaṃ;<br>
Dūratova namassanti,<br>
mahantaṃ vītasāradaṃ.
</p>

<p><a id="p_8D_721" class="ms"></a><span class="parno">80</span>
Namo te purisājañña,<br> namo te purisuttama;<br>
Kusalena samekkhasi,<br>
amanussāpi taṃ vandanti;<br>
Sutaṃ netaṃ abhiṇhaso,<br>
tasmā evaṃ vademase.
</p>

<p><a id="p_8D_722" class="ms"></a><span class="parno">81</span>
"Jinaṃ vandatha gotamaṃ,<br> jinaṃ vandāma gotamaṃ;<br>
Vijjācaraṇasampannaṃ,<br>
buddhaṃ vandāma gotamaṃ".
</p>
</blockquote>
<hr>
<blockquote>

<p><a id="p_8D_723" class="ms"></a><a class="msdiv" id="msdiv_289"></a><span class="parno">82</span>
Yena petā pavuccanti,<br> pisuṇā piṭṭhimaṃsikā;<br>
Pāṇātipātino luddā,<br>
corā nekatikā janā.
</p>

<p><a id="p_8D_724" class="ms"></a><span class="parno">83</span>
Ito "sā dakkhiṇā disā",<br> iti naṃ ācikkhatī jano;<br>
Yaṃ disaṃ abhipāleti,<br>
mahārājā yasassi so.
</p>

<p><a id="p_8D_725" class="ms"></a><span class="parno">84</span>
Kumbhaṇḍānaṃ adhipati,<br><span class="dquo"> "</span> virūḷho" iti nāmaso;<br> Ramatī naccagītehi,<br>
kumbhaṇḍehi purakkhato.
</p>
</blockquote>
<hr>
<blockquote>

<p><a id="p_8D_726" class="ms"></a><span class="parno">85</span>
Puttāpi tassa bahavo,<br> ekanāmāti me sutaṃ;<br>
Asīti dasa eko ca,<br>
indanāmā mahabbalā.
</p>

<p><a id="p_8D_727" class="ms"></a><span class="parno">86</span>
Te cāpi buddhaṃ disvāna,<br> buddhaṃ ādiccabandhunaṃ;<br>
Dūratova namassanti,<br>
mahantaṃ vītasāradaṃ.
</p>

<p><a id="p_8D_728" class="ms"></a><span class="parno">87</span>
Namo te purisājañña,<br> namo te purisuttama;<br>
Kusalena samekkhasi,<br>
amanussāpi taṃ vandanti;<br>
Sutaṃ netaṃ abhiṇhaso,<br>
tasmā evaṃ vademase.
</p>

<p><a id="p_8D_729" class="ms"></a><span class="parno">88</span>
"Jinaṃ vandatha gotamaṃ,<br> jinaṃ vandāma gotamaṃ;<br>
Vijjācaraṇasampannaṃ,<br>
buddhaṃ vandāma gotamaṃ".
</p>
</blockquote>
<hr>
<blockquote>

<p><a id="p_8D_730" class="ms"></a><a class="msdiv" id="msdiv_290"></a><span class="parno">89</span>
Yattha coggacchati sūriyo,<br> ādicco maṇḍalī mahā;<br>
Yassa coggacchamānassa,<br>
divasopi nirujjhati;<br>
Yassa coggate sūriye,
<br>"saṃvarī"ti pavuccati.</p>

<p><a id="p_8D_731" class="ms"></a><span class="parno">90</span>
Rahadopi tattha gambhīro,<br> samuddo saritodako;<br>
Evaṃ taṃ tattha jānanti,<br>
samuddo saritodako.
</p>

<p><a id="p_8D_732" class="ms"></a><span class="parno">91</span>
Ito "sā pacchimā disā",<br> iti naṃ ācikkhatī jano;<br>
Yaṃ disaṃ abhipāleti,<br>
mahārājā yasassi so.
</p>

<p><a id="p_8D_733" class="ms"></a><span class="parno">92</span>
Nāgānañca adhipati,<br><span class="dquo"> "</span> virūpakkho"ti nāmaso;<br> Ramatī naccagītehi,<br>
nāgeheva purakkhato.
</p>
</blockquote>
<hr>
<blockquote>

<p><a id="p_8D_734" class="ms"></a><span class="parno">93</span>
Puttāpi tassa bahavo,<br> ekanāmāti me sutaṃ;<br>
Asīti dasa eko ca,<br>
indanāmā mahabbalā.
</p>

<p><a id="p_8D_735" class="ms"></a><span class="parno">94</span>
Te cāpi buddhaṃ disvāna,<br> buddhaṃ ādiccabandhunaṃ;<br>
Dūratova namassanti,<br>
mahantaṃ vītasāradaṃ.
</p>

<p><a id="p_8D_736" class="ms"></a><span class="parno">95</span>
Namo te purisājañña,<br> namo te purisuttama;<br>
Kusalena samekkhasi,<br>
amanussāpi taṃ vandanti;<br>
Sutaṃ netaṃ abhiṇhaso,<br>
tasmā evaṃ vademase.
</p>

<p><a id="p_8D_737" class="ms"></a><span class="parno">96</span>
"Jinaṃ vandatha gotamaṃ,<br> jinaṃ vandāma gotamaṃ;<br>
Vijjācaraṇasampannaṃ,<br>
buddhaṃ vandāma gotamaṃ".
</p>
</blockquote>
<hr>
<blockquote>

<p><a id="p_8D_738" class="ms"></a><a class="msdiv" id="msdiv_291"></a><span class="parno">97</span>
Yena uttarakuruvho,<br> mahāneru sudassano;<br>
Manussā tattha jāyanti,<br>
amamā apariggahā.
</p>

<p><a id="p_8D_739" class="ms"></a><span class="parno">98</span>
Na te bījaṃ pavapanti,<br> nāpi nīyanti nangalā;<br>
Akaṭṭhapākimaṃ sāliṃ,<br>
paribhuñjanti mānusā.
</p>

<p><a id="p_8D_740" class="ms"></a><span class="parno">99</span>
Akaṇaṃ athusaṃ suddhaṃ,<br> sugandhaṃ taṇḍulapphalaṃ;<br>
Tuṇḍikīre pacitvāna,<br>
tato bhuñjanti bhojanaṃ.
</p>

<p><a id="p_8D_741" class="ms"></a><span class="parno">100</span>
Gāviṃ ekakhuraṃ katvā,<br> anuyanti disodisaṃ;<br>
Pasuṃ ekakhuraṃ katvā,<br>
anuyanti disodisaṃ.
</p>

<p><a id="p_8D_742" class="ms"></a><span class="parno">101</span>
Itthiṃ vā vāhanaṃ katvā,<br> anuyanti disodisaṃ;<br>
Purisaṃ vāhanaṃ katvā,<br>
anuyanti disodisaṃ.
</p>

<p><a id="p_8D_743" class="ms"></a><span class="parno">102</span>
Kumāriṃ vāhanaṃ katvā,<br> anuyanti disodisaṃ;<br>
Kumāraṃ vāhanaṃ katvā,<br>
anuyanti disodisaṃ.
</p>

<p><a id="p_8D_744" class="ms"></a><span class="parno">103</span>
Te yāne abhiruhitvā,<br> Sabbā disā anupariyāyanti;<br>
Pacārā tassa rājino.
</p>
</blockquote>
<hr>
<blockquote>

<p><a id="p_8D_745" class="ms"></a><span class="parno">104</span>
Hatthiyānaṃ assayānaṃ,<br> dibbaṃ yānaṃ upaṭṭhitaṃ;<br>
Pāsādā sivikā ceva,<br>
mahārājassa yasassino.
</p>

<p><a id="p_8D_746" class="ms"></a><span class="parno">105</span>
Tassa ca nagarā ahu,<br> Antalikkhe sumāpitā;<br>
Āṭānāṭā kusināṭā parakusināṭā,<br>
Nāṭasuriyā parakusiṭanāṭā.
</p>

<p><a id="p_8D_747" class="ms"></a><span class="parno">106</span>
Uttarena kasivanto,<br> Janoghamaparena ca;<br>
Navanavutiyo ambaraambaravatiyo,<br>
Āḷakamandā nāma rājadhānī.
</p>

<p><a id="p_8D_748" class="ms"></a><span class="parno">107</span>
Kuverassa kho pana mārisa,<br> Mahārājassa visāṇā nāma rājadhānī;<br>
Tasmā kuvero mahārājā,
<br>"Vessavaṇo"ti pavuccati.</p>

<p><a id="p_8D_749" class="ms"></a><span class="parno">108</span>
Paccesanto pakāsenti,<br> Tatolā tattalā tatotalā;<br>
Ojasi tejasi tatojasī,<br>
Sūro rājā ariṭṭho nemi.
</p>

<p><a id="p_8D_750" class="ms"></a><span class="parno">109</span>
Rahadopi tattha dharaṇī nāma,<br> Yato meghā pavassanti;<br>
Vassā yato patāyanti,<br>
Sabhāpi tattha sālavatī nāma.
</p>
</blockquote>
<hr>
<blockquote>

<p><a id="p_8D_751" class="ms"></a><span class="parno">110</span>
Yattha yakkhā payirupāsanti,<br> Tattha niccaphalā rukkhā;<br>
Nānā dijagaṇā yutā,<br>
Mayūrakoñcābhirudā;<br>
Kokilādīhi vagguhi.
</p>

<p><a id="p_8D_752" class="ms"></a><span class="parno">111</span>
Jīvañjīvakasaddettha,<br> atho oṭṭhavacittakā;<br>
Kukkuṭakā kuḷīrakā,<br>
vane pokkharasātakā.
</p>

<p><a id="p_8D_753" class="ms"></a><span class="parno">112</span>
Sukasāḷika saddettha,<br> daṇḍamāṇavakāni ca;<br>
Sobhati sabbakālaṃ sā,<br>
kuveranaḷinī sadā.
</p>

<p><a id="p_8D_754" class="ms"></a><span class="parno">113</span>
Ito "sā uttarā disā",<br> iti naṃ ācikkhatī jano;<br>
Yaṃ disaṃ abhipāleti,<br>
mahārājā yasassi so.
</p>
</blockquote>
<hr>
<blockquote>

<p><a id="p_8D_755" class="ms"></a><span class="parno">114</span>
Yakkhānañca adhipati,<br><span class="dquo"> "</span> kuvero" iti nāmaso;<br> Ramatī naccagītehi,<br>
yakkheheva purakkhato.
</p>

<p><a id="p_8D_756" class="ms"></a><span class="parno">115</span>
Puttāpi tassa bahavo,<br> ekanāmāti me sutaṃ;<br>
Asīti dasa eko ca,<br>
indanāmā mahabbalā.
</p>

<p><a id="p_8D_757" class="ms"></a><span class="parno">116</span>
Te cāpi buddhaṃ disvāna,<br> buddhaṃ ādiccabandhunaṃ;<br>
Dūratova namassanti,<br>
mahantaṃ vītasāradaṃ.
</p>

<p><a id="p_8D_758" class="ms"></a><span class="parno">117</span>
Namo te purisājañña,<br> namo te purisuttama;<br>
Kusalena samekkhasi,<br>
amanussāpi taṃ vandanti;<br>
Sutaṃ netaṃ abhiṇhaso,<br>
tasmā evaṃ vademase.
</p>

<p><a id="p_8D_759" class="ms"></a><span class="parno">118</span>
"Jinaṃ vandatha gotamaṃ,<br> jinaṃ vandāma gotamaṃ;<br>
Vijjācaraṇasampannaṃ,<br>
buddhaṃ vandāma gotaman"ti.
</p>
</blockquote>

<p><a id="p_8D_760" class="ms"></a><a class="msdiv" id="msdiv_292"></a><span class="parno">119</span>
Ayaṃ kho sā, mārisa, āṭānāṭiyā rakkhā bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāya. Yassa kassaci, mārisa, bhikkhussa vā bhikkhuniyā vā upāsakassa vā upāsikāya vā ayaṃ āṭānāṭiyā rakkhā suggahitā bhavissati samattā pariyāputā tañce amanusso yakkho vā yakkhinī vā … pe … gandhabbo vā gandhabbī vā … pe … kumbhaṇḍo vā kumbhaṇḍī vā … pe … nāgo vā nāgī vā nāgapotako vā nāgapotikā vā nāgamahāmatto vā nāgapārisajjo vā nāgapacāro vā, paduṭṭhacitto bhikkhuṃ vā bhikkhuniṃ vā upāsakaṃ vā upāsikaṃ vā gacchantaṃ vā anugaccheyya, ṭhitaṃ vā upatiṭṭheyya, nisinnaṃ vā upanisīdeyya, nipannaṃ vā upanipajjeyya. Na me so, mārisa, amanusso labheyya gāmesu vā nigamesu vā sakkāraṃ vā garukāraṃ vā. Na me so, mārisa, amanusso labheyya āḷakamandāya nāma rājadhāniyā vatthuṃ vā vāsaṃ vā. Na me so, mārisa, amanusso labheyya yakkhānaṃ samitiṃ gantuṃ. Apissu naṃ, mārisa, amanussā anāvayhampi naṃ kareyyuṃ avivayhaṃ. Apissu naṃ, mārisa, amanussā attāhi paripuṇṇāhi paribhāsāhi paribhāseyyuṃ. Apissu naṃ, mārisa, amanussā rittampissa pattaṃ sīse nikkujjeyyuṃ. Apissu naṃ, mārisa, amanussā sattadhāpissa muddhaṃ phāleyyuṃ.</p>

<p><a id="p_8D_761" class="ms"></a><span class="parno">120</span>
Santi hi, mārisa, amanussā caṇḍā ruddhā rabhasā, te neva mahārājānaṃ ādiyanti, na mahārājānaṃ purisakānaṃ ādiyanti, na mahārājānaṃ purisakānaṃ purisakānaṃ ādiyanti. Te kho te, mārisa, amanussā mahārājānaṃ avaruddhā nāma vuccanti. Seyyathāpi, mārisa, rañño māgadhassa vijite mahācorā. Te neva rañño māgadhassa ādiyanti, na rañño māgadhassa purisakānaṃ ādiyanti, na rañño māgadhassa purisakānaṃ purisakānaṃ ādiyanti. Te kho te, mārisa, mahācorā rañño māgadhassa avaruddhā nāma vuccanti. Evameva kho, mārisa, santi amanussā caṇḍā ruddhā rabhasā, te neva mahārājānaṃ ādiyanti, na mahārājānaṃ purisakānaṃ ādiyanti, na mahārājānaṃ purisakānaṃ purisakānaṃ ādiyanti. Te kho te, mārisa, amanussā mahārājānaṃ avaruddhā nāma vuccanti. Yo hi koci, mārisa, amanusso yakkho vā yakkhinī vā … pe … gandhabbo vā gandhabbī vā … pe … kumbhaṇḍo vā kumbhaṇḍī vā … pe … nāgo vā nāgī vā … pe … paduṭṭhacitto bhikkhuṃ vā bhikkhuniṃ vā upāsakaṃ vā upāsikaṃ vā gacchantaṃ vā upagaccheyya, ṭhitaṃ vā upatiṭṭheyya, nisinnaṃ vā upanisīdeyya, nipannaṃ vā upanipajjeyya. Imesaṃ yakkhānaṃ mahāyakkhānaṃ senāpatīnaṃ mahāsenāpatīnaṃ ujjhāpetabbaṃ vikkanditabbaṃ viravitabbaṃ:  "ayaṃ yakkho gaṇhāti, ayaṃ yakkho āvisati, ayaṃ yakkho heṭheti, ayaṃ yakkho viheṭheti, ayaṃ yakkho hiṃsati, ayaṃ yakkho vihiṃsati, ayaṃ yakkho na muñcatī"ti.</p>
<hr>

<p><a id="p_8D_762" class="ms"></a><a class="msdiv" id="msdiv_293"></a><span class="parno">121</span>
Katamesaṃ yakkhānaṃ mahāyakkhānaṃ senāpatīnaṃ mahāsenāpatīnaṃ?</p><blockquote>

<p><a id="p_8D_763" class="ms"></a><span class="parno">122</span>
Indo somo varuṇo ca,<br> bhāradvājo pajāpati;<br>
Candano kāmaseṭṭho ca,<br>
kinnughaṇḍu nighaṇḍu ca.
</p>

<p><a id="p_8D_764" class="ms"></a><span class="parno">123</span>
Panādo opamañño ca,<br> devasūto ca mātali;<br>
Cittaseno ca gandhabbo,<br>
naḷo rājā janesabho.
</p>

<p><a id="p_8D_765" class="ms"></a><span class="parno">124</span>
Sātāgiro hemavato,<br> puṇṇako karatiyo guḷo;<br>
Sivako mucalindo ca,<br>
vessāmitto yugandharo.
</p>

<p><a id="p_8D_766" class="ms"></a><span class="parno">125</span>
Gopālo supparodho ca,<br> Hiri netti ca mandiyo;<br>
Pañcālacaṇḍo āḷavako,<br>
Pajjunno sumano sumukho;<br>
Dadhimukho maṇi māṇivaro dīgho,<br>
Atho serīsako saha.
</p>
</blockquote>

<p><a id="p_8D_767" class="ms"></a><span class="parno">126</span>
Imesaṃ yakkhānaṃ mahāyakkhānaṃ senāpatīnaṃ mahāsenāpatīnaṃ ujjhāpetabbaṃ vikkanditabbaṃ viravitabbaṃ:  "ayaṃ yakkho gaṇhāti, ayaṃ yakkho āvisati, ayaṃ yakkho heṭheti, ayaṃ yakkho viheṭheti, ayaṃ yakkho hiṃsati, ayaṃ yakkho vihiṃsati, ayaṃ yakkho na muñcatī"ti.</p>
<hr>

<p><a id="p_8D_768" class="ms"></a><span class="parno">127</span>
Ayaṃ kho, mārisa, āṭānāṭiyā rakkhā bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāya. Handa ca dāni mayaṃ, mārisa, gacchāma, bahukiccā mayaṃ bahukaraṇīyā’ti. ‘Yassadāni tumhe, mahārājāno, kālaṃ maññathā’ti.</p>

<p><a id="p_8D_769" class="ms"></a><a class="msdiv" id="msdiv_294"></a><span class="parno">128</span>
Atha kho, bhikkhave, cattāro mahārājā uṭṭhāyāsanā maṃ abhivādetvā padakkhiṇaṃ katvā tatthevantaradhāyiṃsu. Tepi kho, bhikkhave, yakkhā uṭṭhāyāsanā appekacce maṃ abhivādetvā padakkhiṇaṃ katvā tatthevantaradhāyiṃsu. Appekacce mayā saddhiṃ sammodiṃsu, sammodanīyaṃ kathaṃ sāraṇīyaṃ vītisāretvā tatthevantaradhāyiṃsu. Appekacce yenāhaṃ tenañjaliṃ paṇāmetvā tatthevantaradhāyiṃsu. Appekacce nāmagottaṃ sāvetvā tatthevantaradhāyiṃsu. Appekacce tuṇhībhūtā tatthevantaradhāyiṃsu.</p>

<p><a id="p_8D_770" class="ms"></a><a class="msdiv" id="msdiv_295"></a><span class="parno">129</span>
Uggaṇhātha, bhikkhave, āṭānāṭiyaṃ rakkhaṃ. Pariyāpuṇātha, bhikkhave, āṭānāṭiyaṃ rakkhaṃ. Dhāretha, bhikkhave, āṭānāṭiyaṃ rakkhaṃ.<span class="var" data-mula="&lt;strong&gt;Ms. 8D:770(dn32:):&lt;/strong&gt;...bhikkhave, āṭānāṭiyaṃ rakkhaṃ. Atthasaṃhitā*, bhikkhave, āṭānāṭiyā rakkhā bhikkhūnaṃ...&lt;br&gt;" data-content="&lt;strong&gt;(syā1-3.): &lt;/strong&gt;atthasañhitāyaṃ&lt;br&gt;&lt;strong&gt;(pā1.): &lt;/strong&gt; atthasaṃhitāyaṃ"> Atthasaṃhitā</span>, bhikkhave, āṭānāṭiyā rakkhā bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāyā"ti.</p>

<p><a id="p_8D_771" class="ms"></a><span class="parno">130</span>
Idamavoca bhagavā. Attamanā te bhikkhū bhagavato bhāsitaṃ abhinandunti.</p>
<p class="endsutta">Āṭānāṭiyasuttaṃ niṭṭhitaṃ navamaṃ.</p>
</div>
</section>
<div id="nextprev"><a id="previous-sutta" href="./dn31.html"></a><a id="next-sutta" href="./dn33.html"></a></div>
</div>
<footer>
<div id="breadcrumbs">
<a href="../home/index.html">Home</a><a href="../dn/dn.html">Digha Nikaya</a>DN32: Āṭānāṭiya Sutta
</div>
<a id="bottom"></a>
</footer>
</div>
<script src="../js/footer.js"></script>
</body>
</html>
