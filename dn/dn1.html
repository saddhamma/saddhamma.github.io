<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Digha Nikaya 1</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a class="pressed" href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Digha Nikaya</h2>
<h2>DN1: The Brahmajāla Sutta - The All-embracing Net of Views</h2>
<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span>
<p>For more copyright information please see: <a href="../home/copyright.html#mn">here.</a></p>
</li>
</ul>
</div>

<section class="raw_sutta">
<div lang="en">
</div>
<div lang="pi">
<h2>1. Paribbājakakathā</h2>

<p><span class="parno">1</span><a class="wp" id="wp1.1"></a>
<a class="pts1" id="pts1.1"></a>
<a id="p_6D_2" class="ms"></a>
<a class="msdiv" id="msdiv_1"></a>
<span class="evam">Evaṃ me sutaṃ—​</span>   ekaṃ samayaṃ bhagavā antarā ca rājagahaṃ antarā ca nāḷandaṃ
addhānamaggappaṭipanno hoti mahatā bhikkhusaṃghena saddhiṃ pañcamattehi
bhikkhusatehi. Suppiyopi kho paribbājako antarā ca rājagahaṃ antarā ca nāḷandaṃ
addhānamaggappaṭipanno hoti saddhiṃ antevāsinā brahmadattena māṇavena. Tatra
sudaṃ suppiyo paribbājako anekapariyāyena buddhassa avaṇṇaṃ bhāsati, dhammassa
avaṇṇaṃ bhāsati, saṃghassa avaṇṇaṃ bhāsati; suppiyassa pana paribbājakassa
antevāsī brahmadatto māṇavo anekapariyāyena buddhassa vaṇṇaṃ bhāsati, dhammassa
vaṇṇaṃ bhāsati, saṃghassa vaṇṇaṃ bhāsati. Itiha te ubho ācariyantevāsī
aññamaññassa ujuvipaccanīkavādā bhagavantaṃ piṭṭhito piṭṭhito <span class="var" title="anubaddhā (bj, pts1)" id="note1">anubandhā</span> honti
bhikkhusaṃghañca.</p>

<p><span class="parno">2</span><a class="wp" id="wp1.2"></a>
<a class="pts1" id="pts1.2"></a>
<a id="p_6D_3" class="ms"></a>
<a class="msdiv" id="msdiv_2"></a>
Atha kho bhagavā ambalaṭṭhikāyaṃ rājāgārake ekarattivāsaṃ <span class="var" title="upagañchi (bj, s1-3, km, pts1)" id="note2">upagacchi</span> saddhiṃ
bhikkhusaṃghena. Suppiyopi kho paribbājako ambalaṭṭhikāyaṃ rājāgārake
ekarattivāsaṃ <span class="var" title="upagañchi (bj, s1-3, km, pts1)" id="note3">upagacchi</span> antevāsinā brahmadattena māṇavena. Tatrapi sudaṃ
suppiyo paribbājako anekapariyāyena buddhassa avaṇṇaṃ bhāsati, dhammassa
avaṇṇaṃ bhāsati, saṃghassa avaṇṇaṃ bhāsati; suppiyassa pana paribbājakassa
antevāsī brahmadatto māṇavo anekapariyāyena buddhassa vaṇṇaṃ bhāsati, dhammassa
vaṇṇaṃ bhāsati, saṃghassa vaṇṇaṃ bhāsati. Itiha te ubho ācariyantevāsī
aññamaññassa ujuvipaccanīkavādā viharanti.</p>

<p><span class="parno">3</span><a class="wp" id="wp1.3"></a>
<a id="p_6D_4" class="ms"></a>
<a class="msdiv" id="msdiv_3"></a>
Atha kho sambahulānaṃ bhikkhūnaṃ rattiyā paccūsasamayaṃ paccuṭṭhitānaṃ
maṇḍalamāḷe sannisinnānaṃ sannipatitānaṃ ayaṃ sankhiyadhammo udapādi:
"acchariyaṃ, āvuso, abbhutaṃ, āvuso, yāvañcidaṃ tena bhagavatā jānatā passatā
arahatā sammāsambuddhena sattānaṃ nānādhimuttikatā suppaṭividitā. Ayañhi
suppiyo paribbājako anekapariyāyena buddhassa avaṇṇaṃ bhāsati, dhammassa
avaṇṇaṃ bhāsati, sanghassa avaṇṇaṃ bhāsati; suppiyassa pana paribbājakassa
antevāsī brahmadatto māṇavo anekapariyāyena buddhassa vaṇṇaṃ bhāsati, dhammassa
vaṇṇaṃ bhāsati, sanghassa vaṇṇaṃ bhāsati. Itihame ubho ācariyantevāsī
aññamaññassa ujuvipaccanīkavādā bhagavantaṃ piṭṭhito piṭṭhito anubandhā honti
bhikkhusanghañcā"ti.</p>

<p><span class="parno">4</span><a class="wp" id="wp1.4"></a>
<a id="p_6D_5" class="ms"></a>
<a class="msdiv" id="msdiv_4"></a>
Atha kho bhagavā tesaṃ bhikkhūnaṃ imaṃ sankhiyadhammaṃ viditvā yena maṇḍalamāḷo
tenupasankami; upasankamitvā paññatte āsane nisīdi. Nisajja kho bhagavā bhikkhū
āmantesi: "kāya nuttha, bhikkhave, etarahi kathāya sannisinnā sannipatitā, kā
ca pana vo antarākathā vippakatā"ti? Evaṃ vutte, te bhikkhū bhagavantaṃ
etadavocuṃ: "idha, bhante, amhākaṃ rattiyā paccūsasamayaṃ paccuṭṭhitānaṃ
maṇḍalamāḷe sannisinnānaṃ sannipatitānaṃ ayaṃ sankhiyadhammo udapādi:
‘acchariyaṃ, āvuso, abbhutaṃ, āvuso, yāvañcidaṃ tena bhagavatā jānatā passatā
arahatā sammāsambuddhena sattānaṃ nānādhimuttikatā suppaṭividitā. Ayañhi
suppiyo paribbājako anekapariyāyena buddhassa avaṇṇaṃ bhāsati, dhammassa
avaṇṇaṃ bhāsati, sanghassa avaṇṇaṃ bhāsati; suppiyassa pana paribbājakassa
antevāsī brahmadatto māṇavo anekapariyāyena buddhassa vaṇṇaṃ bhāsati, dhammassa
vaṇṇaṃ bhāsati, sanghassa vaṇṇaṃ bhāsati. Itihame ubho ācariyantevāsī
aññamaññassa ujuvipaccanīkavādā bhagavantaṃ piṭṭhito piṭṭhito anubandhā honti
bhikkhusanghañcā’ti. Ayaṃ kho no, bhante, antarākathā vippakatā, atha bhagavā
anuppatto"ti.</p>

<p><span class="parno">5</span><a class="wp" id="wp1.5"></a>
<a class="pts1" id="pts1.3"></a>
<a id="p_6D_6" class="ms"></a>
<a class="msdiv" id="msdiv_5"></a>
"Mamaṃ vā, bhikkhave, pare avaṇṇaṃ bhāseyyuṃ, dhammassa vā avaṇṇaṃ bhāseyyuṃ,
sanghassa vā avaṇṇaṃ bhāseyyuṃ, tatra tumhehi na āghāto na appaccayo na cetaso
anabhiraddhi karaṇīyā. Mamaṃ vā, bhikkhave, pare avaṇṇaṃ bhāseyyuṃ, dhammassa
vā avaṇṇaṃ bhāseyyuṃ, sanghassa vā avaṇṇaṃ bhāseyyuṃ, tatra ce tumhe assatha
kupitā vā anattamanā vā, tumhaṃ yevassa tena antarāyo. Mamaṃ vā, bhikkhave,
pare avaṇṇaṃ bhāseyyuṃ, dhammassa vā avaṇṇaṃ bhāseyyuṃ, sanghassa vā avaṇṇaṃ
bhāseyyuṃ, tatra ce tumhe assatha kupitā vā anattamanā vā, api nu tumhe paresaṃ
subhāsitaṃ dubbhāsitaṃ ājāneyyāthā"ti? "No hetaṃ, bhante".</p>

<p><span class="parno">6</span>
<a id="p_6D_7" class="ms"></a>
"Mamaṃ vā, bhikkhave, pare avaṇṇaṃ bhāseyyuṃ, dhammassa vā avaṇṇaṃ bhāseyyuṃ,
sanghassa vā avaṇṇaṃ bhāseyyuṃ, tatra tumhehi abhūtaṃ abhūtato nibbeṭhetabbaṃ:
‘itipetaṃ abhūtaṃ, itipetaṃ atacchaṃ, natthi cetaṃ amhesu, na ca panetaṃ amhesu
saṃvijjatī’ti.</p>

<p><span class="parno">7</span><a class="wp" id="wp1.6"></a>
<a id="p_6D_8" class="ms"></a>
<a class="msdiv" id="msdiv_6"></a>
Mamaṃ vā, bhikkhave, pare vaṇṇaṃ bhāseyyuṃ, dhammassa vā vaṇṇaṃ bhāseyyuṃ,
saṃghassa vā vaṇṇaṃ bhāseyyuṃ, tatra tumhehi na ānando na somanassaṃ na cetaso
<span class="var" title="ubbilāvitattaṃ (bj, s1-3) | ubbillāvitattaṃ (pts1)" id="note5">uppilāvitattaṃ</span> karaṇīyaṃ. Mamaṃ vā, bhikkhave, pare vaṇṇaṃ bhāseyyuṃ, dhammassa
vā vaṇṇaṃ bhāseyyuṃ, saṃghassa vā vaṇṇaṃ bhāseyyuṃ, tatra ce tumhe assatha
ānandino sumanā <span class="var" title="ubbilāvino (bj) | ubbilāvitattā (s1-3) | ubbillāvitā (pts1)" id="note6">uppilāvitā</span> tumhaṃ yevassa tena antarāyo. Mamaṃ vā, bhikkhave,
pare vaṇṇaṃ bhāseyyuṃ, dhammassa vā vaṇṇaṃ bhāseyyuṃ, saṃghassa vā vaṇṇaṃ
bhāseyyuṃ, tatra tumhehi bhūtaṃ bhūtato paṭijānitabbaṃ: ‘itipetaṃ bhūtaṃ,
itipetaṃ tacchaṃ, atthi cetaṃ amhesu, saṃvijjati ca panetaṃ amhesū’ti.</p>
<h2>2. Sīla</h2>
<h3>2.1. Cūḷasīla</h3>

<p><span class="parno">8</span><a class="wp" id="wp1.7"></a>
<a id="p_6D_9" class="ms"></a>
<a class="msdiv" id="msdiv_7"></a>
Appamattakaṃ kho panetaṃ, bhikkhave, oramattakaṃ sīlamattakaṃ, yena puthujjano
tathāgatassa vaṇṇaṃ vadamāno vadeyya. Katamañca taṃ, bhikkhave, appamattakaṃ
oramattakaṃ sīlamattakaṃ, yena puthujjano tathāgatassa vaṇṇaṃ vadamāno
vadeyya?</p>

<p><span class="parno">9</span><a class="wp" id="wp1.8"></a>
<a class="pts1" id="pts1.4"></a>
<a id="p_6D_10" class="ms"></a>
<a class="msdiv" id="msdiv_8"></a>
‘Pāṇātipātaṃ pahāya pāṇātipātā paṭivirato samaṇo gotamo nihitadaṇḍo,
nihitasattho, lajjī, dayāpanno, sabbapāṇabhūtahitānukampī viharatī’ti—iti
vā hi, bhikkhave, puthujjano tathāgatassa vaṇṇaṃ vadamāno vadeyya.</p>

<p><span class="parno">10</span>
<a id="p_6D_11" class="ms"></a>
‘Adinnādānaṃ pahāya adinnādānā paṭivirato samaṇo gotamo dinnādāyī
dinnapāṭikankhī, athenena sucibhūtena attanā viharatī’ti—iti vā hi,
bhikkhave, puthujjano tathāgatassa vaṇṇaṃ vadamāno vadeyya.</p>

<p><span class="parno">11</span>
<a id="p_6D_12" class="ms"></a>
‘Abrahmacariyaṃ pahāya brahmacārī samaṇo gotamo <span class="var" title="anācārī (mr)" id="note7">ārācārī</span> <span class="var" title="paṭivirato (katthaci)" id="note8">virato</span> methunā
gāmadhammā’ti—iti vā hi, bhikkhave, puthujjano tathāgatassa vaṇṇaṃ vadamāno
vadeyya.</p>

<p><span class="parno">12</span><a class="wp" id="wp1.9"></a>
<a id="p_6D_13" class="ms"></a>
<a class="msdiv" id="msdiv_9"></a>
‘Musāvādaṃ pahāya musāvādā paṭivirato samaṇo gotamo saccavādī saccasandho
<span class="var" title="ṭheto (s1-3, km)" id="note10">theto</span> paccayiko avisaṃvādako lokassā’ti—iti vā hi, bhikkhave, puthujjano
tathāgatassa vaṇṇaṃ vadamāno vadeyya.</p>

<p><span class="parno">13</span>
<a id="p_6D_14" class="ms"></a>
‘Pisuṇaṃ vācaṃ pahāya pisuṇāya vācāya paṭivirato samaṇo gotamo, ito sutvā na
amutra akkhātā imesaṃ bhedāya, amutra vā sutvā na imesaṃ akkhātā amūsaṃ
bhedāya. Iti bhinnānaṃ vā sandhātā, sahitānaṃ vā anuppadātā samaggārāmo
samaggarato samagganandī samaggakaraṇiṃ vācaṃ bhāsitā’ti—iti vā hi,
bhikkhave, puthujjano tathāgatassa vaṇṇaṃ vadamāno vadeyya.</p>

<p><span class="parno">14</span>
<a id="p_6D_15" class="ms"></a>
‘Pharusaṃ vācaṃ pahāya pharusāya vācāya paṭivirato samaṇo gotamo, yā sā vācā
nelā kaṇṇasukhā pemanīyā hadayangamā porī bahujanakantā bahujanamanāpā
tathārūpiṃ vācaṃ bhāsitā’ti—iti vā hi, bhikkhave, puthujjano tathāgatassa
vaṇṇaṃ vadamāno vadeyya.</p>

<p><span class="parno">15</span>
<a class="pts1" id="pts1.5"></a>
<a id="p_6D_16" class="ms"></a>
‘Samphappalāpaṃ pahāya samphappalāpā paṭivirato samaṇo gotamo kālavādī
bhūtavādī atthavādī dhammavādī vinayavādī, nidhānavatiṃ vācaṃ bhāsitā kālena
sāpadesaṃ pariyantavatiṃ atthasaṃhitan’ti—iti vā hi, bhikkhave, puthujjano
tathāgatassa vaṇṇaṃ vadamāno vadeyya.</p>
<hr>

<p><span class="parno">16</span><a class="wp" id="wp1.10"></a>
<a id="p_6D_17" class="ms"></a>
<a class="msdiv" id="msdiv_10"></a>
‘<span class="var" title="... samārabbhā (mr)" id="note11">Bījagāmabhūtagāmasamārambhā</span> paṭivirato samaṇo gotamo’ti—iti vā hi,
bhikkhave … pe  … .</p>

<p><span class="parno">17</span>
<a id="p_6D_18" class="ms"></a>
‘Ekabhattiko samaṇo gotamo rattūparato <span class="var" title="vikālabhojanā paṭivirato (pts1) | paṭivirato (katthaci)" id="note12">virato</span> vikālabhojanā  … .</p>

<p><span class="parno">18</span>
<a id="p_6D_19" class="ms"></a>
<span class="var" title="naccagītavāditavisukadassanā (mr)" id="note13">Naccagītavāditavisūkadassanā</span> paṭivirato samaṇo gotamo  … .</p>

<p><span class="parno">19</span>
<a id="p_6D_20" class="ms"></a>
mālā&shy;gandha&shy;vilepana&shy;dhāraṇa&shy;maṇḍana&shy;vibhūsanaṭṭhānā paṭivirato samaṇo gotamo
 … .</p>

<p><span class="parno">20</span>
<a id="p_6D_21" class="ms"></a>
Uccāsayanamahāsayanā paṭivirato samaṇo gotamo  … .</p>

<p><span class="parno">21</span>
<a id="p_6D_22" class="ms"></a>
Jātarūparajatapaṭiggahaṇā paṭivirato samaṇo gotamo  … .</p>

<p><span class="parno">22</span>
<a id="p_6D_23" class="ms"></a>
Āmakadhaññapaṭiggahaṇā paṭivirato samaṇo gotamo  … .</p>

<p><span class="parno">23</span>
<a id="p_6D_24" class="ms"></a>
Āmakamaṃsapaṭiggahaṇā paṭivirato samaṇo gotamo  … .</p>

<p><span class="parno">24</span>
<a id="p_6D_25" class="ms"></a>
Itthikumārikapaṭiggahaṇā paṭivirato samaṇo gotamo  … .</p>

<p><span class="parno">25</span>
<a id="p_6D_26" class="ms"></a>
Dāsidāsapaṭiggahaṇā paṭivirato samaṇo gotamo  … .</p>

<p><span class="parno">26</span>
<a id="p_6D_27" class="ms"></a>
Ajeḷakapaṭiggahaṇā paṭivirato samaṇo gotamo  … .</p>

<p><span class="parno">27</span>
<a id="p_6D_28" class="ms"></a>
Kukkuṭasūkarapaṭiggahaṇā paṭivirato samaṇo gotamo  … .</p>

<p><span class="parno">28</span>
<a id="p_6D_29" class="ms"></a>
Hatthigavassavaḷavapaṭiggahaṇā paṭivirato samaṇo gotamo  … .</p>
<hr>

<p><span class="parno">29</span>
<a id="p_6D_30" class="ms"></a>
Khettavatthupaṭiggahaṇā paṭivirato samaṇo gotamo  … .</p>

<p><span class="parno">30</span>
<a id="p_6D_31" class="ms"></a>
Dūteyyapahiṇagamanānuyogā paṭivirato samaṇo gotamo  … .</p>

<p><span class="parno">31</span>
<a id="p_6D_32" class="ms"></a>
Kayavikkayā paṭivirato samaṇo gotamo  … .</p>

<p><span class="parno">32</span>
<a id="p_6D_33" class="ms"></a>
Tulākūṭakaṃsakūṭamānakūṭā paṭivirato samaṇo gotamo  … .</p>

<p><span class="parno">33</span>
<a id="p_6D_34" class="ms"></a>
<span class="var" title="... sāviyogā (s1-3, km, mr)" id="note14">Ukkoṭanavañcananikatisāciyogā</span> paṭivirato samaṇo gotamo  … .</p>

<p><span class="parno">34</span>
<a id="p_6D_35" class="ms"></a>
Chedana&shy;vadha&shy;bandhana&shy;viparāmosaālo&shy;pasahasākārā paṭivirato samaṇo
gotamo’ti—iti vā hi, bhikkhave, puthujjano tathāgatassa vaṇṇaṃ vadamāno
vadeyya.</p>
<p class="endsection">Cūḷasīlaṃ niṭṭhitaṃ.</p>
<h3>2.2. Majjhimasīla</h3>

<p><span class="parno">35</span><a class="wp" id="wp1.11"></a>
<a id="p_6D_37" class="ms"></a>
<a class="msdiv" id="msdiv_11"></a>
‘Yathā vā paneke bhonto samaṇabrāhmaṇā saddhādeyyāni bhojanāni bhuñjitvā te
evarūpaṃ bījagāmabhūtagāmasamārambhaṃ anuyuttā viharanti, <span class="var" title="seyyathīdaṃ (bj, s1-3, pts1)" id="note15">seyyathidaṃ</span>—mūlabījaṃ khandhabījaṃ phaḷubījaṃ aggabījaṃ bījabījameva <span class="var" title="pañcamaṃ iti vā (bj, s1-3, mr)" id="note16">pañcamaṃ</span>; iti evarūpā
bījagāmabhūtagāmasamārambhā paṭivirato samaṇo gotamo’ti—iti vā hi,
bhikkhave, puthujjano tathāgatassa vaṇṇaṃ vadamāno vadeyya.</p>
<hr>

<p><span class="parno">36</span><a class="wp" id="wp1.12"></a>
<a class="pts1" id="pts1.6"></a>
<a id="p_6D_38" class="ms"></a>
<a class="msdiv" id="msdiv_12"></a>
‘Yathā vā paneke bhonto samaṇabrāhmaṇā saddhādeyyāni bhojanāni bhuñjitvā te
evarūpaṃ sannidhikāraparibhogaṃ anuyuttā viharanti, seyyathidaṃ—annasannidhiṃ
pānasannidhiṃ vatthasannidhiṃ yānasannidhiṃ sayanasannidhiṃ gandhasannidhiṃ
āmisasannidhiṃ iti vā iti evarūpā sannidhikāraparibhogā paṭivirato samaṇo
gotamo’ti—iti vā hi, bhikkhave, puthujjano tathāgatassa vaṇṇaṃ vadamāno
vadeyya.</p>
<hr>

<p><span class="parno">37</span><a class="wp" id="wp1.13"></a>
<a id="p_6D_39" class="ms"></a>
<a class="msdiv" id="msdiv_13"></a>
‘Yathā vā paneke bhonto samaṇabrāhmaṇā saddhādeyyāni bhojanāni bhuñjitvā te
evarūpaṃ visūkadassanaṃ anuyuttā viharanti, seyyathidaṃ—naccaṃ gītaṃ vāditaṃ
pekkhaṃ akkhānaṃ pāṇissaraṃ vetāḷaṃ <span class="var" title="kumbhathūnaṃ (bj, s1-3, mr)" id="note18">kumbhathūṇaṃ</span> <span class="var" title="sobhanagarakaṃ (s1-3, km, pts1)" id="note19">sobhanakaṃ</span> caṇḍālaṃ vaṃsaṃ
<span class="var" title="dhopanaṃ (pts1)" id="note20">dhovanaṃ</span> hatthiyuddhaṃ assayuddhaṃ <span class="var" title="mahisayuddhaṃ (bj, s1-3, km, pts1)" id="note21">mahiṃsayuddhaṃ</span> usabhayuddhaṃ ajayuddhaṃ
<span class="var" title="meṇḍakayuddhaṃ (pts1)" id="note22">meṇḍayuddhaṃ</span> kukkuṭayuddhaṃ vaṭṭakayuddhaṃ daṇḍayuddhaṃ muṭṭhiyuddhaṃ
nibbuddhaṃ uyyodhikaṃ balaggaṃ senābyūhaṃ anīkadassanaṃ iti vā iti evarūpā
visūkadassanā paṭivirato samaṇo gotamo’ti—iti vā hi, bhikkhave, puthujjano
tathāgatassa vaṇṇaṃ vadamāno vadeyya.</p>
<hr>

<p><span class="parno">38</span><a class="wp" id="wp1.14"></a>
<a class="pts1" id="pts1.7"></a>
<a id="p_6D_40" class="ms"></a>
<a class="msdiv" id="msdiv_14"></a>
‘Yathā vā paneke bhonto samaṇabrāhmaṇā saddhādeyyāni bhojanāni bhuñjitvā te
evarūpaṃ jūtappamādaṭṭhānānuyogaṃ anuyuttā viharanti, seyyathidaṃ—aṭṭhapadaṃ
dasapadaṃ ākāsaṃ parihārapathaṃ santikaṃ khalikaṃ ghaṭikaṃ salākahatthaṃ akkhaṃ
pangacīraṃ vankakaṃ mokkhacikaṃ <span class="var" title="cingulakaṃ (bj)" id="note23">cingulikaṃ</span> pattāḷhakaṃ rathakaṃ dhanukaṃ
akkharikaṃ manesikaṃ yathāvajjaṃ iti vā iti evarūpā jūtappamādaṭṭhānānuyogā
paṭivirato samaṇo gotamo’ti—iti vā hi, bhikkhave, puthujjano tathāgatassa
vaṇṇaṃ vadamāno vadeyya.</p>
<hr>

<p><span class="parno">39</span><a class="wp" id="wp1.15"></a>
<a id="p_6D_41" class="ms"></a>
<a class="msdiv" id="msdiv_15"></a>
‘Yathā vā paneke bhonto samaṇabrāhmaṇā saddhādeyyāni bhojanāni bhuñjitvā te
evarūpaṃ uccāsayanamahāsayanaṃ anuyuttā viharanti, seyyathidaṃ—āsandiṃ
pallankaṃ gonakaṃ cittakaṃ paṭikaṃ paṭalikaṃ tūlikaṃ vikatikaṃ uddalomiṃ
ekantalomiṃ kaṭṭissaṃ koseyyaṃ kuttakaṃ <span class="var" title="hatthattharaṇaṃ assattharaṇaṃ rathattharaṇaṃ (pts1, mr)" id="note24">hatthattharaṃ assattharaṃ rathattharaṃ</span>
ajinappaveṇiṃ kadalimigapavarapaccattharaṇaṃ sauttaracchadaṃ
ubhatolohitakūpadhānaṃ iti vā iti evarūpā uccāsayanamahāsayanā paṭivirato
samaṇo gotamo’ti—iti vā hi, bhikkhave, puthujjano tathāgatassa vaṇṇaṃ
vadamāno vadeyya.</p>
<hr>

<p><span class="parno">40</span><a class="wp" id="wp1.16"></a>
<a id="p_6D_42" class="ms"></a>
<a class="msdiv" id="msdiv_16"></a>
‘Yathā vā paneke bhonto samaṇabrāhmaṇā saddhādeyyāni bhojanāni bhuñjitvā te
evarūpaṃ maṇḍanavibhūsanaṭṭhānānuyogaṃ anuyuttā viharanti, seyyathidaṃ – 
ucchādanaṃ parimaddanaṃ nhāpanaṃ sambāhanaṃ ādāsaṃ añjanaṃ <span class="var" title="mālāvilepanaṃ (bj, s1-3, km, pts1)" id="note26">mālāgandhavilepanaṃ</span>
mukhacuṇṇaṃ mukhalepanaṃ hatthabandhaṃ sikhābandhaṃ <span class="var" title="daṇḍakaṃ (bj, pts1)" id="note27">daṇḍaṃ</span> <span class="var" title="nālikaṃ (s1-3)" id="note28">nāḷikaṃ</span> <span class="var" title="asiṃ khaggaṃ (s1-3, km) | khaggaṃ (pts1)" id="note29">asiṃ</span> chattaṃ
citrupāhanaṃ uṇhīsaṃ maṇiṃ vālabījaniṃ odātāni vatthāni dīghadasāni iti vā iti
evarūpā maṇḍanavibhūsanaṭṭhānānuyogā paṭivirato samaṇo gotamo’ti—iti vā
hi, bhikkhave, puthujjano tathāgatassa vaṇṇaṃ vadamāno vadeyya.</p>
<hr>

<p><span class="parno">41</span><a class="wp" id="wp1.17"></a>
<a class="pts1" id="pts1.8"></a>
<a id="p_6D_43" class="ms"></a>
<a class="msdiv" id="msdiv_17"></a>
‘Yathā vā paneke bhonto samaṇabrāhmaṇā saddhādeyyāni bhojanāni bhuñjitvā te
evarūpaṃ tiracchānakathaṃ anuyuttā viharanti, seyyathidaṃ—  rājakathaṃ
corakathaṃ mahāmattakathaṃ senākathaṃ bhayakathaṃ yuddhakathaṃ annakathaṃ
pānakathaṃ vatthakathaṃ sayanakathaṃ mālākathaṃ gandhakathaṃ ñātikathaṃ
yānakathaṃ gāmakathaṃ nigamakathaṃ nagarakathaṃ janapadakathaṃ <span class="var" title="itthīkathaṃ (bj) | itthikathaṃ purisakathaṃ (s1, km, mr) | itthīkathaṃ purisakathaṃ (s2, s3)" id="note31">itthikathaṃ</span>
sūrakathaṃ visikhākathaṃ kumbhaṭṭhānakathaṃ pubbapetakathaṃ nānattakathaṃ
lokakkhāyikaṃ samuddakkhāyikaṃ itibhavābhavakathaṃ iti vā iti evarūpāya
tiracchānakathāya paṭivirato samaṇo gotamo’ti—iti vā hi, bhikkhave,
puthujjano tathāgatassa vaṇṇaṃ vadamāno vadeyya.</p>
<hr>

<p><span class="parno">42</span><a class="wp" id="wp1.18"></a>
<a id="p_6D_44" class="ms"></a>
<a class="msdiv" id="msdiv_18"></a>
‘Yathā vā paneke bhonto samaṇabrāhmaṇā saddhādeyyāni bhojanāni bhuñjitvā te
evarūpaṃ viggāhikakathaṃ anuyuttā viharanti, seyyathidaṃ—na tvaṃ imaṃ
dhammavinayaṃ ājānāsi, ahaṃ imaṃ dhammavinayaṃ ājānāmi, kiṃ tvaṃ imaṃ
dhammavinayaṃ ājānissasi, micchā paṭipanno tvamasi, ahamasmi sammā paṭipanno,
sahitaṃ me, asahitaṃ te, purevacanīyaṃ pacchā avaca, pacchāvacanīyaṃ pure
avaca, <span class="var" title="āciṇṇaṃ (bj) | aviciṇṇaṃ (pts1)" id="note32">adhiciṇṇaṃ</span> te viparāvattaṃ, āropito te vādo, niggahito tvamasi, cara
vādappamokkhāya, nibbeṭhehi vā sace pahosīti iti vā iti evarūpāya
viggāhikakathāya paṭivirato samaṇo gotamo’ti—iti vā hi, bhikkhave, puthujjano
tathāgatassa vaṇṇaṃ vadamāno vadeyya.</p>
<hr>

<p><span class="parno">43</span><a class="wp" id="wp1.19"></a>
<a id="p_6D_45" class="ms"></a>
<a class="msdiv" id="msdiv_19"></a>
‘Yathā vā paneke bhonto samaṇabrāhmaṇā saddhādeyyāni bhojanāni bhuñjitvā te
evarūpaṃ dūteyyapahiṇagamanānuyogaṃ anuyuttā viharanti, seyyathidaṃ— 
raññaṃ, rājamahāmattānaṃ, khattiyānaṃ, brāhmaṇānaṃ, gahapatikānaṃ, kumārānaṃ
"idha gaccha, amutrāgaccha, idaṃ hara, amutra idaṃ āharā"ti iti vā iti evarūpā
dūteyyapahiṇagamanānuyogā paṭivirato samaṇo gotamo’ti—iti vā hi,
bhikkhave, puthujjano tathāgatassa vaṇṇaṃ vadamāno vadeyya.</p>

<p><span class="parno">44</span><a class="wp" id="wp1.20"></a>
<a id="p_6D_46" class="ms"></a>
<a class="msdiv" id="msdiv_20"></a>
‘Yathā vā paneke bhonto samaṇabrāhmaṇā saddhādeyyāni bhojanāni bhuñjitvā te
kuhakā ca honti, lapakā ca nemittikā ca nippesikā ca, <span class="var" title="lābhena ca lābhaṃ nijigiṃsitāro (bj, s1-3, pts1)" id="note33">lābhena lābhaṃ
nijigīsitāro ca</span> <span class="var" title="iti (bj, mr)" id="note34">iti</span> evarūpā kuhanalapanā paṭivirato samaṇo gotamo’ti—iti vā
hi, bhikkhave, puthujjano tathāgatassa vaṇṇaṃ vadamāno vadeyya.</p>
<p class="endsection">Majjhimasīlaṃ niṭṭhitaṃ.</p>
<h3>2.3. Mahāsīla</h3>

<p><span class="parno">45</span><a class="wp" id="wp1.21"></a>
<a class="pts1" id="pts1.9"></a>
<a id="p_6D_48" class="ms"></a>
<a class="msdiv" id="msdiv_21"></a>
‘Yathā vā paneke bhonto samaṇabrāhmaṇā saddhādeyyāni bhojanāni bhuñjitvā te
evarūpāya tiracchānavijjāya micchājīvena jīvitaṃ kappenti, seyyathidaṃ—angaṃ
nimittaṃ uppātaṃ supinaṃ lakkhaṇaṃ mūsikacchinnaṃ aggihomaṃ dabbihomaṃ
thusahomaṃ kaṇahomaṃ taṇḍulahomaṃ sappihomaṃ telahomaṃ mukhahomaṃ lohitahomaṃ
angavijjā vatthuvijjā <span class="var" title="khettavijjā (s1-3)" id="note35">khattavijjā</span> sivavijjā bhūtavijjā bhūrivijjā ahivijjā
visavijjā vicchikavijjā mūsikavijjā sakuṇavijjā vāyasavijjā pakkajjhānaṃ
saraparittāṇaṃ migacakkaṃ iti vā iti evarūpāya tiracchānavijjāya micchājīvā
paṭivirato samaṇo gotamo’ti—iti vā hi, bhikkhave, puthujjano tathāgatassa
vaṇṇaṃ vadamāno vadeyya.</p>
<hr>

<p><span class="parno">46</span><a class="wp" id="wp1.22"></a>
<a id="p_6D_49" class="ms"></a>
<a class="msdiv" id="msdiv_22"></a>
‘Yathā vā paneke bhonto samaṇabrāhmaṇā saddhādeyyāni bhojanāni bhuñjitvā te
evarūpāya tiracchānavijjāya micchājīvena jīvitaṃ kappenti, seyyathidaṃ— 
maṇilakkhaṇaṃ vatthalakkhaṇaṃ daṇḍalakkhaṇaṃ satthalakkhaṇaṃ asilakkhaṇaṃ
usulakkhaṇaṃ dhanulakkhaṇaṃ āvudhalakkhaṇaṃ itthilakkhaṇaṃ purisalakkhaṇaṃ
kumāralakkhaṇaṃ kumārilakkhaṇaṃ dāsalakkhaṇaṃ dāsilakkhaṇaṃ hatthilakkhaṇaṃ
assalakkhaṇaṃ <span class="var" title="mahisalakkhaṇaṃ (bj, s1-3, km, pts1)" id="note36">mahiṃsalakkhaṇaṃ</span> usabhalakkhaṇaṃ golakkhaṇaṃ ajalakkhaṇaṃ
meṇḍalakkhaṇaṃ kukkuṭalakkhaṇaṃ vaṭṭakalakkhaṇaṃ godhālakkhaṇaṃ
kaṇṇikālakkhaṇaṃ kacchapalakkhaṇaṃ migalakkhaṇaṃ iti vā iti evarūpāya
tiracchānavijjāya micchājīvā paṭivirato samaṇo gotamo’ti—iti vā hi,
bhikkhave, puthujjano tathāgatassa vaṇṇaṃ vadamāno vadeyya.</p>
<hr>

<p><span class="parno">47</span><a class="wp" id="wp1.23"></a>
<a class="pts1" id="pts1.10"></a>
<a id="p_6D_50" class="ms"></a>
<a class="msdiv" id="msdiv_23"></a>
‘Yathā vā paneke bhonto samaṇabrāhmaṇā saddhādeyyāni bhojanāni bhuñjitvā te
evarūpāya tiracchānavijjāya micchājīvena jīvitaṃ kappenti, seyyathidaṃ—raññaṃ
niyyānaṃ bhavissati, raññaṃ aniyyānaṃ bhavissati, abbhantarānaṃ raññaṃ upayānaṃ
bhavissati, bāhirānaṃ raññaṃ apayānaṃ bhavissati, bāhirānaṃ raññaṃ upayānaṃ
bhavissati, abbhantarānaṃ raññaṃ apayānaṃ bhavissati, abbhantarānaṃ raññaṃ jayo
bhavissati, bāhirānaṃ raññaṃ parājayo bhavissati, bāhirānaṃ raññaṃ jayo
bhavissati, abbhantarānaṃ raññaṃ parājayo bhavissati, iti imassa jayo
bhavissati, imassa parājayo bhavissati iti vā iti evarūpāya tiracchānavijjāya
micchājīvā paṭivirato samaṇo gotamo’ti—iti vā hi, bhikkhave, puthujjano
tathāgatassa vaṇṇaṃ vadamāno vadeyya.</p>
<hr>

<p><span class="parno">48</span><a class="wp" id="wp1.24"></a>
<a class="pts1" id="pts1.11"></a>
<a id="p_6D_51" class="ms"></a>
<a class="msdiv" id="msdiv_24"></a>
‘Yathā vā paneke bhonto samaṇabrāhmaṇā saddhādeyyāni bhojanāni bhuñjitvā te
evarūpāya tiracchānavijjāya micchājīvena jīvitaṃ kappenti, seyyathidaṃ— 
candaggāho bhavissati, <span class="var" title="suriyaggāho (bj, s1-3, km, pts1)" id="note37">sūriyaggāho</span> bhavissati, nakkhattaggāho bhavissati,
candimasūriyānaṃ pathagamanaṃ bhavissati, candimasūriyānaṃ uppathagamanaṃ
bhavissati, nakkhattānaṃ pathagamanaṃ bhavissati, nakkhattānaṃ uppathagamanaṃ
bhavissati, ukkāpāto bhavissati, disāḍāho bhavissati, bhūmicālo bhavissati,
<span class="var" title="devadundubhi (bj, s1-3, km, pts1)" id="note38">devadudrabhi</span> bhavissati, candimasūriyanakkhattānaṃ uggamanaṃ ogamanaṃ
saṃkilesaṃ vodānaṃ bhavissati, evaṃvipāko candaggāho bhavissati, evaṃvipāko
sūriyaggāho bhavissati, evaṃvipāko nakkhattaggāho bhavissati, evaṃvipākaṃ
candimasūriyānaṃ pathagamanaṃ bhavissati, evaṃvipākaṃ candimasūriyānaṃ
uppathagamanaṃ bhavissati, evaṃvipākaṃ nakkhattānaṃ pathagamanaṃ bhavissati,
evaṃvipākaṃ nakkhattānaṃ uppathagamanaṃ bhavissati, evaṃvipāko ukkāpāto
bhavissati, evaṃvipāko disāḍāho bhavissati, evaṃvipāko bhūmicālo bhavissati,
evaṃvipāko devadudrabhi bhavissati, evaṃvipākaṃ candimasūriyanakkhattānaṃ
uggamanaṃ ogamanaṃ saṃkilesaṃ vodānaṃ bhavissati iti vā iti evarūpāya
tiracchānavijjāya micchājīvā paṭivirato samaṇo gotamo’ti—iti vā hi,
bhikkhave, puthujjano tathāgatassa vaṇṇaṃ vadamāno vadeyya.</p>
<hr>

<p><span class="parno">49</span><a class="wp" id="wp1.25"></a>
<a id="p_6D_52" class="ms"></a>
<a class="msdiv" id="msdiv_25"></a>
‘Yathā vā paneke bhonto samaṇabrāhmaṇā saddhādeyyāni bhojanāni bhuñjitvā te
evarūpāya tiracchānavijjāya micchājīvena jīvitaṃ kappenti, seyyathidaṃ— 
suvuṭṭhikā bhavissati, dubbuṭṭhikā bhavissati, subhikkhaṃ bhavissati,
dubbhikkhaṃ bhavissati, khemaṃ bhavissati, bhayaṃ bhavissati, rogo bhavissati,
ārogyaṃ bhavissati, muddā, gaṇanā, sankhānaṃ, kāveyyaṃ, lokāyataṃ iti vā iti
evarūpāya tiracchānavijjāya micchājīvā paṭivirato samaṇo gotamo’ti—iti vā hi,
bhikkhave, puthujjano tathāgatassa vaṇṇaṃ vadamāno vadeyya.</p>
<hr>

<p><span class="parno">50</span><a class="wp" id="wp1.26"></a>
<a id="p_6D_53" class="ms"></a>
<a class="msdiv" id="msdiv_26"></a>
‘Yathā vā paneke bhonto samaṇabrāhmaṇā saddhādeyyāni bhojanāni bhuñjitvā te
evarūpāya tiracchānavijjāya micchājīvena jīvitaṃ kappenti, seyyathidaṃ— 
āvāhanaṃ vivāhanaṃ saṃvaraṇaṃ vivaraṇaṃ saṃkiraṇaṃ vikiraṇaṃ subhagakaraṇaṃ
dubbhagakaraṇaṃ viruddhagabbhakaraṇaṃ <span class="var" title="jivhānitthamabhanaṃ (bj) | jivhā-nittaddanaṃ (pts1)" id="note39">jivhānibandhanaṃ</span> hanusaṃhananaṃ
hatthābhijappanaṃ hanujappanaṃ kaṇṇajappanaṃ ādāsapañhaṃ kumārikapañhaṃ
devapañhaṃ ādiccupaṭṭhānaṃ mahatupaṭṭhānaṃ abbhujjalanaṃ sirivhāyanaṃ iti vā
iti evarūpāya tiracchānavijjāya micchājīvā paṭivirato samaṇo gotamo’ti—iti vā
hi, bhikkhave, puthujjano tathāgatassa vaṇṇaṃ vadamāno vadeyya.</p>
<hr>

<p><span class="parno">51</span><a class="wp" id="wp1.27"></a>
<a class="pts1" id="pts1.12"></a>
<a id="p_6D_54" class="ms"></a>
<a class="msdiv" id="msdiv_27"></a>
‘Yathā vā paneke bhonto samaṇabrāhmaṇā saddhādeyyāni bhojanāni bhuñjitvā te
evarūpāya tiracchānavijjāya micchājīvena jīvitaṃ kappenti, seyyathidaṃ— 
santikammaṃ paṇidhikammaṃ bhūtakammaṃ bhūrikammaṃ vassakammaṃ vossakammaṃ
vatthukammaṃ vatthuparikammaṃ ācamanaṃ nhāpanaṃ juhanaṃ vamanaṃ virecanaṃ
uddhaṃvirecanaṃ adhovirecanaṃ sīsavirecanaṃ kaṇṇatelaṃ nettatappanaṃ
natthukammaṃ añjanaṃ paccañjanaṃ sālākiyaṃ sallakattiyaṃ dārakatikicchā
mūlabhesajjānaṃ anuppadānaṃ osadhīnaṃ paṭimokkho iti vā iti evarūpāya
tiracchānavijjāya micchājīvā paṭivirato samaṇo gotamo’ti—iti vā hi,
bhikkhave, puthujjano tathāgatassa vaṇṇaṃ vadamāno vadeyya.</p>

<p><span class="parno">52</span>
<a id="p_6D_55" class="ms"></a>
Idaṃ kho, bhikkhave, appamattakaṃ oramattakaṃ sīlamattakaṃ, yena puthujjano
tathāgatassa vaṇṇaṃ vadamāno vadeyya.</p>
<p class="endsection">Mahāsīlaṃ niṭṭhitaṃ.</p>
<h2>3. Diṭṭhi</h2>
<h3>3.1. Pubbantakappika</h3>

<p><span class="parno">53</span><a class="wp" id="wp1.28"></a>
<a id="p_6D_57" class="ms"></a>
<a class="msdiv" id="msdiv_28"></a>
Atthi, bhikkhave, aññeva dhammā gambhīrā duddasā duranubodhā santā paṇītā
atakkāvacarā nipuṇā paṇḍitavedanīyā, ye tathāgato sayaṃ abhiññā sacchikatvā
pavedeti, yehi tathāgatassa yathābhuccaṃ vaṇṇaṃ sammā vadamānā vadeyyuṃ. Katame
ca te, bhikkhave, dhammā gambhīrā duddasā duranubodhā santā paṇītā atakkāvacarā
nipuṇā paṇḍitavedanīyā, ye tathāgato sayaṃ abhiññā sacchikatvā pavedeti, yehi
tathāgatassa yathābhuccaṃ vaṇṇaṃ sammā vadamānā vadeyyuṃ?</p>

<p><span class="parno">54</span><a class="wp" id="wp1.29"></a>
<a class="pts1" id="pts1.13"></a>
<a id="p_6D_58" class="ms"></a>
<a class="msdiv" id="msdiv_29"></a>
Santi, bhikkhave, eke samaṇabrāhmaṇā pubbantakappikā pubbantānudiṭṭhino,
pubbantaṃ ārabbha anekavihitāni <span class="var" title="adhivuttipadāni (bj, pts1)" id="note40">adhimuttipadāni</span> abhivadanti aṭṭhārasahi
vatthūhi. Te ca bhonto samaṇabrāhmaṇā kimāgamma kimārabbha pubbantakappikā
pubbantānudiṭṭhino pubbantaṃ ārabbha anekavihitāni adhimuttipadāni abhivadanti
aṭṭhārasahi vatthūhi?</p>
<h4>3.1.1. Sassatavāda</h4>

<p><span class="parno">55</span><a class="wp" id="wp1.30"></a>
<a id="p_6D_59" class="ms"></a>
<a class="msdiv" id="msdiv_30"></a>
Santi, bhikkhave, eke samaṇabrāhmaṇā sassatavādā, sassataṃ attānañca lokañca
paññapenti catūhi vatthūhi. Te ca bhonto samaṇabrāhmaṇā kimāgamma kimārabbha
sassatavādā sassataṃ attānañca lokañca paññapenti catūhi vatthūhi?</p>

<p><span class="parno">56</span><a class="wp" id="wp1.31"></a>
<a class="pts1" id="pts1.14"></a>
<a id="p_6D_60" class="ms"></a>
<a class="msdiv" id="msdiv_31"></a>
Idha, bhikkhave, ekacco samaṇo vā brāhmaṇo vā ātappamanvāya padhānamanvāya
anuyogamanvāya appamādamanvāya sammāmanasikāramanvāya tathārūpaṃ cetosamādhiṃ
phusati, yathāsamāhite citte <span class="var" title="(parisuddhe pariyodāte anangaṇe vigatūpakkilese) (s1-3, mr)" id="note42">()</span> anekavihitaṃ pubbenivāsaṃ anussarati.
Seyyathidaṃ—ekampi jātiṃ dvepi jātiyo tissopi jātiyo catassopi jātiyo pañcapi
jātiyo dasapi jātiyo vīsampi jātiyo tiṃsampi jātiyo cattālīsampi jātiyo
paññāsampi jātiyo jātisatampi jātisahassampi jātisatasahassampi anekānipi
jātisatāni anekānipi jātisahassāni anekānipi jātisatasahassāni: ‘amutrāsiṃ
evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī
evamāyupariyanto, so tato cuto amutra <span class="var" title="upapādiṃ (bj, pts1)" id="note43">udapādiṃ</span>; tatrāpāsiṃ evaṃnāmo evaṃgotto
evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato
cuto idhūpapanno’ti. Iti sākāraṃ sauddesaṃ anekavihitaṃ pubbenivāsaṃ
anussarati.</p>

<p><span class="parno">57</span>
<a id="p_6D_61" class="ms"></a>
So evamāha: ‘sassato attā ca loko ca vañjho kūṭaṭṭho esikaṭṭhāyiṭṭhito; te ca
sattā sandhāvanti saṃsaranti cavanti upapajjanti, atthi tveva sassatisamaṃ. Taṃ
kissa hetu? Ahañhi ātappamanvāya padhānamanvāya anuyogamanvāya appamādamanvāya
sammāmanasikāramanvāya tathārūpaṃ cetosamādhiṃ phusāmi, yathāsamāhite citte
anekavihitaṃ pubbenivāsaṃ anussarāmi. Seyyathidaṃ—ekampi jātiṃ dvepi jātiyo
tissopi jātiyo catassopi jātiyo pañcapi jātiyo dasapi jātiyo vīsampi jātiyo
tiṃsampi jātiyo cattālīsampi jātiyo paññāsampi jātiyo jātisatampi
jātisahassampi jātisatasahassampi anekānipi jātisatāni anekānipi jātisahassāni
anekānipi jātisatasahassāni: "amutrāsiṃ evaṃnāmo evangotto evaṃvaṇṇo evamāhāro
evaṃsukhadukkhappaṭisaṃvedī evamāyupariyanto, so tato cuto amutra udapādiṃ;
tatrāpāsiṃ evaṃnāmo evangotto evaṃvaṇṇo evamāhāro evaṃsukhadukkhappaṭisaṃvedī
evamāyupariyanto, so tato cuto idhūpapanno"ti. Iti sākāraṃ sauddesaṃ
anekavihitaṃ pubbenivāsaṃ anussarāmi.</p>
<hr>

<p><span class="parno">58</span>
<a id="p_6D_62" class="ms"></a>
Imināmahaṃ etaṃ jānāmi: "yathā sassato attā ca loko ca vañjho kūṭaṭṭho
esikaṭṭhāyiṭṭhito; te ca sattā sandhāvanti saṃsaranti cavanti upapajjanti,
atthi tveva sassatisaman"’ti. Idaṃ, bhikkhave, paṭhamaṃ ṭhānaṃ, yaṃ āgamma yaṃ
ārabbha eke samaṇabrāhmaṇā sassatavādā sassataṃ attānañca lokañca paññapenti.
(1: 1)</p>
<hr>

<p><span class="parno">59</span><a class="wp" id="wp1.32"></a>
<a class="pts1" id="pts1.15"></a>
<a id="p_6D_63" class="ms"></a>
<a class="msdiv" id="msdiv_32"></a>
Dutiye ca bhonto samaṇabrāhmaṇā kimāgamma kimārabbha sassatavādā sassataṃ
attānañca lokañca paññapenti? Idha, bhikkhave, ekacco samaṇo vā brāhmaṇo vā
ātappamanvāya padhānamanvāya anuyogamanvāya appamādamanvāya sammāmanasikāramanvāya tathārūpaṃ cetosamādhiṃ phusati, yathāsamāhite citte anekavihitaṃ pubbenivāsaṃ anussarati. Seyyathidaṃ—ekampi saṃvaṭṭavivaṭṭaṃ dvepi saṃvaṭṭavivaṭṭāni tīṇipi saṃvaṭṭavivaṭṭāni cattāripi saṃvaṭṭavivaṭṭāni pañcapi saṃvaṭṭavivaṭṭāni dasapi saṃvaṭṭavivaṭṭāni: ‘amutrāsiṃ evaṃnāmo evangotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto amutra udapādiṃ; tatrāpāsiṃ evaṃnāmo evangotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto idhūpapanno’ti. Iti sākāraṃ sauddesaṃ anekavihitaṃ pubbenivāsaṃ anussarati.</p>

<p><span class="parno">60</span>
<a id="p_6D_64" class="ms"></a>
So evamāha: ‘sassato attā ca loko ca vañjho kūṭaṭṭho esikaṭṭhāyiṭṭhito; te ca
sattā sandhāvanti saṃsaranti cavanti upapajjanti, atthi tveva sassatisamaṃ. Taṃ
kissa hetu? Ahañhi ātappamanvāya padhānamanvāya anuyogamanvāya appamādamanvāya
sammāmanasikāramanvāya tathārūpaṃ cetosamādhiṃ phusāmi yathāsamāhite citte
anekavihitaṃ pubbenivāsaṃ anussarāmi. Seyyathidaṃ—ekampi saṃvaṭṭavivaṭṭaṃ
dvepi saṃvaṭṭavivaṭṭāni tīṇipi saṃvaṭṭavivaṭṭāni cattāripi saṃvaṭṭavivaṭṭāni
pañcapi saṃvaṭṭavivaṭṭāni dasapi saṃvaṭṭavivaṭṭāni: "amutrāsiṃ evaṃnāmo
evangotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto,
so tato cuto amutra udapādiṃ; tatrāpāsiṃ evaṃnāmo evangotto evaṃvaṇṇo evamāhāro
evaṃsukhadukkhappaṭisaṃvedī evamāyupariyanto, so tato cuto idhūpapanno"ti.
Iti sākāraṃ sauddesaṃ anekavihitaṃ pubbenivāsaṃ anussarāmi.</p>
<hr>

<p><span class="parno">61</span>
<a id="p_6D_65" class="ms"></a>
Imināmahaṃ etaṃ jānāmi: "yathā sassato attā ca loko ca vañjho kūṭaṭṭho
esikaṭṭhāyiṭṭhito, te ca sattā sandhāvanti saṃsaranti cavanti upapajjanti,
atthi tveva sassatisaman"’ti. Idaṃ, bhikkhave, dutiyaṃ ṭhānaṃ, yaṃ āgamma yaṃ
ārabbha eke samaṇabrāhmaṇā sassatavādā sassataṃ attānañca lokañca paññapenti.
(2: 2)</p>
<hr>

<p><span class="parno">62</span><a class="wp" id="wp1.33"></a>
<a id="p_6D_66" class="ms"></a>
<a class="msdiv" id="msdiv_33"></a>
Tatiye ca bhonto samaṇabrāhmaṇā kimāgamma kimārabbha sassatavādā sassataṃ
attānañca lokañca paññapenti? Idha, bhikkhave, ekacco samaṇo vā brāhmaṇo vā
ātappamanvāya padhānamanvāya anuyogamanvāya appamādamanvāya sammāmanasikāramanvāya tathārūpaṃ cetosamādhiṃ phusati, yathāsamāhite citte anekavihitaṃ pubbenivāsaṃ anussarati. Seyyathidaṃ—dasapi saṃvaṭṭavivaṭṭāni vīsampi saṃvaṭṭavivaṭṭāni tiṃsampi saṃvaṭṭavivaṭṭāni cattālīsampi saṃvaṭṭavivaṭṭāni: ‘amutrāsiṃ evaṃnāmo evangotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto amutra udapādiṃ; tatrāpāsiṃ evaṃnāmo evangotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto idhūpapanno’ti. Iti sākāraṃ sauddesaṃ anekavihitaṃ pubbenivāsaṃ anussarati.</p>

<p><span class="parno">63</span>
<a class="pts1" id="pts1.16"></a>
<a id="p_6D_67" class="ms"></a>
So evamāha: ‘sassato attā ca loko ca vañjho kūṭaṭṭho esikaṭṭhāyiṭṭhito; te ca
sattā sandhāvanti saṃsaranti cavanti upapajjanti, atthi tveva sassatisamaṃ. Taṃ
kissa hetu? Ahañhi ātappamanvāya padhānamanvāya anuyogamanvāya appamādamanvāya
sammāmanasikāramanvāya tathārūpaṃ cetosamādhiṃ phusāmi, yathāsamāhite citte
anekavihitaṃ pubbenivāsaṃ anussarāmi. Seyyathidaṃ—dasapi saṃvaṭṭavivaṭṭāni
vīsampi saṃvaṭṭavivaṭṭāni tiṃsampi saṃvaṭṭavivaṭṭāni cattālīsampi
saṃvaṭṭavivaṭṭāni: "amutrāsiṃ evaṃnāmo evangotto evaṃvaṇṇo evamāhāro
evaṃsukhadukkhappaṭisaṃvedī evamāyupariyanto, so tato cuto amutra udapādiṃ;
tatrāpāsiṃ evaṃnāmo evangotto evaṃvaṇṇo evamāhāro evaṃsukhadukkhappaṭisaṃvedī
evamāyupariyanto, so tato cuto idhūpapanno"ti. Iti sākāraṃ sauddesaṃ
anekavihitaṃ pubbenivāsaṃ anussarāmi.</p>
<hr>

<p><span class="parno">64</span>
<a id="p_6D_68" class="ms"></a>
Imināmahaṃ etaṃ jānāmi: "yathā sassato attā ca loko ca vañjho kūṭaṭṭho
esikaṭṭhāyiṭṭhito, te ca sattā sandhāvanti saṃsaranti cavanti upapajjanti,
atthi tveva sassatisaman"’ti. Idaṃ, bhikkhave, tatiyaṃ ṭhānaṃ, yaṃ āgamma yaṃ
ārabbha eke samaṇabrāhmaṇā sassatavādā sassataṃ attānañca lokañca paññapenti.
(3: 3)</p>
<hr>

<p><span class="parno">65</span><a class="wp" id="wp1.34"></a>
<a id="p_6D_69" class="ms"></a>
<a class="msdiv" id="msdiv_34"></a>
Catutthe ca bhonto samaṇabrāhmaṇā kimāgamma kimārabbha sassatavādā sassataṃ
attānañca lokañca paññapenti? Idha, bhikkhave, ekacco samaṇo vā brāhmaṇo vā
takkī hoti vīmaṃsī, so takkapariyāhataṃ vīmaṃsānucaritaṃ sayaṃ paṭibhānaṃ
evamāha: ‘sassato attā ca loko ca vañjho kūṭaṭṭho esikaṭṭhāyiṭṭhito; te ca
sattā sandhāvanti saṃsaranti cavanti upapajjanti, atthi tveva sassatisaman’ti.
Idaṃ, bhikkhave, catutthaṃ ṭhānaṃ, yaṃ āgamma yaṃ ārabbha eke samaṇabrāhmaṇā
sassatavādā sassataṃ attānañca lokañca paññapenti. (4: 4)</p>

<p><span class="parno">66</span><a class="wp" id="wp1.35"></a>
<a id="p_6D_70" class="ms"></a>
<a class="msdiv" id="msdiv_35"></a>
Imehi kho te, bhikkhave, samaṇabrāhmaṇā sassatavādā sassataṃ attānañca lokañca
paññapenti catūhi vatthūhi. Ye hi keci, bhikkhave, samaṇā vā brāhmaṇā vā
sassatavādā sassataṃ attānañca lokañca paññapenti, sabbe te imeheva catūhi
vatthūhi, etesaṃ vā aññatarena; natthi ito bahiddhā.</p>

<p><span class="parno">67</span><a class="wp" id="wp1.36"></a>
<a class="pts1" id="pts1.17"></a>
<a id="p_6D_71" class="ms"></a>
<a class="msdiv" id="msdiv_36"></a>
Tayidaṃ, bhikkhave, tathāgato pajānāti: ‘ime diṭṭhiṭṭhānā evaṃgahitā
evaṃparāmaṭṭhā evaṃgatikā bhavanti evaṃabhisamparāyā’ti, tañca tathāgato
pajānāti, tato ca uttaritaraṃ pajānāti; tañca <span class="var" title="pajānaṃ (?)" id="note44">pajānanaṃ</span> na parāmasati,
aparāmasato cassa paccattaññeva nibbuti viditā. Vedanānaṃ samudayañca
atthangamañca assādañca ādīnavañca nissaraṇañca yathābhūtaṃ viditvā
anupādāvimutto, bhikkhave, tathāgato.</p>

<p><span class="parno">68</span><a class="wp" id="wp1.37"></a>
<a id="p_6D_72" class="ms"></a>
<a class="msdiv" id="msdiv_37"></a>
Ime kho te, bhikkhave, dhammā gambhīrā duddasā duranubodhā santā paṇītā
atakkāvacarā nipuṇā paṇḍitavedanīyā, ye tathāgato sayaṃ abhiññā sacchikatvā
pavedeti, yehi tathāgatassa yathābhuccaṃ vaṇṇaṃ sammā vadamānā vadeyyuṃ.</p>
<p class="endsection">Paṭhamabhāṇavāro.</p>
<h4>3.1.2. Ekaccasassatavāda</h4>

<p><span class="parno">69</span><a class="wp" id="wp2.1"></a>
<a id="p_6D_74" class="ms"></a>
<a class="msdiv" id="msdiv_38"></a>
Santi, bhikkhave, eke samaṇabrāhmaṇā ekaccasassatikā ekaccaasassatikā ekaccaṃ
sassataṃ ekaccaṃ asassataṃ attānañca lokañca paññapenti catūhi vatthūhi. Te ca
bhonto samaṇabrāhmaṇā kimāgamma kimārabbha ekaccasassatikā ekaccaasassatikā
ekaccaṃ sassataṃ ekaccaṃ asassataṃ attānañca lokañca paññapenti catūhi
vatthūhi?</p>

<p><span class="parno">70</span><a class="wp" id="wp2.2"></a>
<a id="p_6D_75" class="ms"></a>
<a class="msdiv" id="msdiv_39"></a>
Hoti kho so, bhikkhave, samayo, yaṃ kadāci karahaci dīghassa addhuno accayena
ayaṃ loko saṃvaṭṭati. Saṃvaṭṭamāne loke yebhuyyena sattā ābhassarasaṃvattanikā
honti. Te tattha honti manomayā pītibhakkhā sayaṃpabhā antalikkhacarā
subhaṭṭhāyino, ciraṃ dīghamaddhānaṃ tiṭṭhanti.</p>

<p><span class="parno">71</span><a class="wp" id="wp2.3"></a>
<a id="p_6D_76" class="ms"></a>
<a class="msdiv" id="msdiv_40"></a>
Hoti kho so, bhikkhave, samayo, yaṃ kadāci karahaci dīghassa addhuno accayena
ayaṃ loko vivaṭṭati. Vivaṭṭamāne loke suññaṃ brahmavimānaṃ pātubhavati. Atha
kho aññataro satto āyukkhayā vā puññakkhayā vā ābhassarakāyā cavitvā suññaṃ
brahmavimānaṃ upapajjati. So tattha hoti manomayo pītibhakkho sayampabho
antalikkhacaro subhaṭṭhāyī, ciraṃ dīghamaddhānaṃ tiṭṭhati.</p>

<p><span class="parno">72</span><a class="wp" id="wp2.4"></a>
<a class="pts1" id="pts1.18"></a>
<a id="p_6D_77" class="ms"></a>
<a class="msdiv" id="msdiv_41"></a>
Tassa tattha ekakassa dīgharattaṃ nivusitattā anabhirati paritassanā <span class="var" title="upapajjati (s1-3, c1)" id="note45">uppajjati</span>:
‘aho vata aññepi sattā itthattaṃ āgaccheyyun’ti. Atha aññepi sattā āyukkhayā vā
puññakkhayā vā ābhassarakāyā cavitvā brahmavimānaṃ upapajjanti tassa sattassa
sahabyataṃ. Tepi tattha honti manomayā pītibhakkhā sayaṃpabhā antalikkhacarā
subhaṭṭhāyino, ciraṃ dīghamaddhānaṃ tiṭṭhanti.</p>

<p><span class="parno">73</span><a class="wp" id="wp2.5"></a>
<a id="p_6D_78" class="ms"></a>
<a class="msdiv" id="msdiv_42"></a>
Tatra, bhikkhave, yo so satto paṭhamaṃ upapanno tassa evaṃ hoti: ‘ahamasmi
brahmā mahābrahmā abhibhū anabhibhūto aññadatthudaso vasavattī issaro kattā
nimmātā seṭṭho <span class="var" title="sajjitā (s1-3, km) | sañjitā (pts1)" id="note46">sajitā</span> vasī pitā bhūtabhabyānaṃ. Mayā ime sattā nimmitā. Taṃ
kissa hetu? Mamañhi pubbe etadahosi: "aho vata aññepi sattā itthattaṃ
āgaccheyyun"ti. Iti <span class="var" title="mamañca (bj, s1-3, pts1)" id="note47">mama ca</span> manopaṇidhi, ime ca sattā itthattaṃ āgatā’ti.</p>

<p><span class="parno">74</span>
<a id="p_6D_79" class="ms"></a>
Yepi te sattā pacchā <span class="var" title="uppannā (si)" id="note48">upapannā</span>, tesampi evaṃ hoti: ‘ayaṃ kho bhavaṃ brahmā
mahābrahmā abhibhū anabhibhūto aññadatthudaso vasavattī issaro kattā nimmātā
seṭṭho sajitā vasī pitā bhūtabhabyānaṃ. Iminā mayaṃ bhotā brahmunā nimmitā. Taṃ
kissa hetu? Imañhi mayaṃ addasāma idha paṭhamaṃ upapannaṃ, mayaṃ panamha pacchā
upapannā’ti.</p>

<p><span class="parno">75</span><a class="wp" id="wp2.6"></a>
<a id="p_6D_80" class="ms"></a>
<a class="msdiv" id="msdiv_43"></a>
Tatra, bhikkhave, yo so satto paṭhamaṃ upapanno, so dīghāyukataro ca hoti
vaṇṇavantataro ca mahesakkhataro ca. Ye pana te sattā pacchā upapannā, te
appāyukatarā ca honti dubbaṇṇatarā ca appesakkhatarā ca.</p>

<p><span class="parno">76</span>
<a id="p_6D_81" class="ms"></a>
<a class="msdiv" id="msdiv_44"></a>
Ṭhānaṃ kho panetaṃ, bhikkhave, vijjati, yaṃ aññataro satto tamhā kāyā cavitvā
itthattaṃ āgacchati. Itthattaṃ āgato samāno agārasmā anagāriyaṃ pabbajati.
Agārasmā anagāriyaṃ pabbajito samāno ātappamanvāya padhānamanvāya
anuyogamanvāya appamādamanvāya sammāmanasikāramanvāya tathārūpaṃ cetosamādhiṃ
phusati, yathāsamāhite citte taṃ pubbenivāsaṃ anussarati, tato paraṃ
nānussarati.</p>

<p><span class="parno">77</span>
<a class="pts1" id="pts1.19"></a>
<a id="p_6D_82" class="ms"></a>
So evamāha: ‘yo kho so bhavaṃ brahmā mahābrahmā abhibhū anabhibhūto
aññadatthudaso vasavattī issaro kattā nimmātā seṭṭho sajitā vasī pitā
bhūtabhabyānaṃ, yena mayaṃ bhotā brahmunā nimmitā, so nicco dhuvo sassato
avipariṇāmadhammo sassatisamaṃ tatheva ṭhassati. Ye pana mayaṃ ahumhā tena
bhotā brahmunā nimmitā, te mayaṃ aniccā addhuvā appāyukā cavanadhammā itthattaṃ
āgatā’ti. <span class="var" title="idaṃ kho (c1)" id="note49">Idaṃ</span>, bhikkhave, paṭhamaṃ ṭhānaṃ, yaṃ āgamma yaṃ ārabbha eke
samaṇabrāhmaṇā ekaccasassatikā ekaccaasassatikā ekaccaṃ sassataṃ ekaccaṃ
asassataṃ attānañca lokañca paññapenti. (1: 5)</p>
<hr>

<p><span class="parno">78</span><a class="wp" id="wp2.7"></a>
<a id="p_6D_83" class="ms"></a>
<a class="msdiv" id="msdiv_45"></a>
Dutiye ca bhonto samaṇabrāhmaṇā kimāgamma kimārabbha ekaccasassatikā
ekaccaasassatikā ekaccaṃ sassataṃ ekaccaṃ asassataṃ attānañca lokañca
paññapenti? Santi, bhikkhave, khiḍḍāpadosikā nāma devā, te ativelaṃ
<span class="var" title="hasakhiḍḍāratidhammasamāpannā (mr)" id="note50">hassakhiḍḍāratidhammasamāpannā</span> viharanti. Tesaṃ ativelaṃ
hassakhiḍḍāratidhammasamāpannānaṃ viharataṃ sati <span class="var" title="mussati (bj, pts1) | pamussati (s1-3)" id="note51">sammussati</span>. Satiyā
sammosā te devā tamhā kāyā cavanti.</p>

<p><span class="parno">79</span><a class="wp" id="wp2.8"></a>
<a id="p_6D_84" class="ms"></a>
<a class="msdiv" id="msdiv_46"></a>
Ṭhānaṃ kho panetaṃ, bhikkhave, vijjati yaṃ aññataro satto tamhā kāyā cavitvā
itthattaṃ āgacchati. Itthattaṃ āgato samāno agārasmā anagāriyaṃ pabbajati.
Agārasmā anagāriyaṃ pabbajito samāno ātappamanvāya padhānamanvāya
anuyogamanvāya appamādamanvāya sammāmanasikāramanvāya tathārūpaṃ cetosamādhiṃ
phusati, yathāsamāhite citte taṃ pubbenivāsaṃ anussarati, tato paraṃ
nānussarati.</p>

<p><span class="parno">80</span><a class="wp" id="wp2.9"></a>
<a class="pts1" id="pts1.20"></a>
<a id="p_6D_85" class="ms"></a>
So evamāha: ‘ye kho te bhonto devā na khiḍḍāpadosikā, te na ativelaṃ
hassakhiḍḍāratidhammasamāpannā viharanti. Tesaṃ na ativelaṃ
hassakhiḍḍāratidhammasamāpannānaṃ viharataṃ sati na sammussati. Satiyā
asammosā te devā tamhā kāyā na cavanti; niccā dhuvā sassatā avipariṇāmadhammā
sassatisamaṃ tatheva ṭhassanti. Ye pana mayaṃ ahumhā khiḍḍāpadosikā, te mayaṃ
ativelaṃ hassakhiḍḍāratidhammasamāpannā viharimhā. Tesaṃ no ativelaṃ
hassakhiḍḍāratidhammasamāpannānaṃ viharataṃ sati sammussati. Satiyā
sammosā evaṃ mayaṃ tamhā kāyā cutā aniccā addhuvā appāyukā cavanadhammā
itthattaṃ āgatā’ti. Idaṃ, bhikkhave, dutiyaṃ ṭhānaṃ, yaṃ āgamma yaṃ ārabbha eke
samaṇabrāhmaṇā ekaccasassatikā ekaccaasassatikā ekaccaṃ sassataṃ ekaccaṃ
asassataṃ attānañca lokañca paññapenti. (2: 6)</p>
<hr>

<p><span class="parno">81</span><a class="wp" id="wp2.10"></a>
<a id="p_6D_86" class="ms"></a>
<a class="msdiv" id="msdiv_47"></a>
Tatiye ca bhonto samaṇabrāhmaṇā kimāgamma kimārabbha ekaccasassatikā
ekaccaasassatikā ekaccaṃ sassataṃ ekaccaṃ asassataṃ attānañca lokañca
paññapenti? Santi, bhikkhave, manopadosikā nāma devā, te ativelaṃ aññamaññaṃ
upanijjhāyanti. Te ativelaṃ aññamaññaṃ upanijjhāyantā aññamaññamhi cittāni
padūsenti. Te aññamaññaṃ paduṭṭhacittā kilantakāyā kilantacittā. Te devā tamhā
kāyā cavanti.</p>

<p><span class="parno">82</span><a class="wp" id="wp2.11"></a>
<a id="p_6D_87" class="ms"></a>
<a class="msdiv" id="msdiv_48"></a>
Ṭhānaṃ kho panetaṃ, bhikkhave, vijjati yaṃ aññataro satto tamhā kāyā cavitvā
itthattaṃ āgacchati. Itthattaṃ āgato samāno agārasmā anagāriyaṃ pabbajati.
Agārasmā anagāriyaṃ pabbajito samāno ātappamanvāya padhānamanvāya
anuyogamanvāya appamādamanvāya sammāmanasikāramanvāya tathārūpaṃ cetosamādhiṃ
phusati, yathāsamāhite citte taṃ pubbenivāsaṃ anussarati, tato paraṃ
nānussarati.</p>

<p><span class="parno">83</span><a class="wp" id="wp2.12"></a>
<a class="pts1" id="pts1.21"></a>
<a id="p_6D_88" class="ms"></a>
So evamāha: ‘ye kho te bhonto devā na manopadosikā, te nātivelaṃ aññamaññaṃ
upanijjhāyanti. Te nātivelaṃ aññamaññaṃ upanijjhāyantā aññamaññamhi cittāni
nappadūsenti. Te aññamaññaṃ appaduṭṭhacittā akilantakāyā akilantacittā. Te devā
tamhā kāyā na cavanti, niccā dhuvā sassatā avipariṇāmadhammā sassatisamaṃ
tatheva ṭhassanti. Ye pana mayaṃ ahumhā manopadosikā, te mayaṃ ativelaṃ
aññamaññaṃ upanijjhāyimhā. Te mayaṃ ativelaṃ aññamaññaṃ upanijjhāyantā
aññamaññamhi cittāni padūsimhā, te mayaṃ aññamaññaṃ paduṭṭhacittā kilantakāyā
kilantacittā. Evaṃ mayaṃ tamhā kāyā cutā aniccā addhuvā appāyukā cavanadhammā
itthattaṃ āgatā’ti. Idaṃ, bhikkhave, tatiyaṃ ṭhānaṃ, yaṃ āgamma yaṃ ārabbha eke
samaṇabrāhmaṇā ekaccasassatikā ekaccaasassatikā ekaccaṃ sassataṃ ekaccaṃ
asassataṃ attānañca lokañca paññapenti. (3: 7)</p>
<hr>

<p><span class="parno">84</span><a class="wp" id="wp2.13"></a>
<a id="p_6D_89" class="ms"></a>
<a class="msdiv" id="msdiv_49"></a>
Catutthe ca bhonto samaṇabrāhmaṇā kimāgamma kimārabbha ekaccasassatikā
ekaccaasassatikā ekaccaṃ sassataṃ ekaccaṃ asassataṃ attānañca lokañca
paññapenti? Idha, bhikkhave, ekacco samaṇo vā brāhmaṇo vā takkī hoti vīmaṃsī.
So takkapariyāhataṃ vīmaṃsānucaritaṃ sayampaṭibhānaṃ evamāha: ‘yaṃ kho idaṃ
vuccati cakkhuṃ itipi sotaṃ itipi ghānaṃ itipi jivhā itipi kāyo itipi, ayaṃ
attā anicco addhuvo asassato vipariṇāmadhammo. Yañca kho idaṃ vuccati cittanti
vā manoti vā viññāṇanti vā ayaṃ attā nicco dhuvo sassato avipariṇāmadhammo
sassatisamaṃ tatheva ṭhassatī’ti. Idaṃ, bhikkhave, catutthaṃ ṭhānaṃ, yaṃ āgamma
yaṃ ārabbha eke samaṇabrāhmaṇā ekaccasassatikā ekaccaasassatikā ekaccaṃ
sassataṃ ekaccaṃ asassataṃ attānañca lokañca paññapenti. (4: 8)</p>

<p><span class="parno">85</span><a class="wp" id="wp2.14"></a>
<a id="p_6D_90" class="ms"></a>
<a class="msdiv" id="msdiv_50"></a>
Imehi kho te, bhikkhave, samaṇabrāhmaṇā ekaccasassatikā ekaccaasassatikā
ekaccaṃ sassataṃ ekaccaṃ asassataṃ attānañca lokañca paññapenti catūhi
vatthūhi. Ye hi keci, bhikkhave, samaṇā vā brāhmaṇā vā ekaccasassatikā
ekaccaasassatikā ekaccaṃ sassataṃ ekaccaṃ asassataṃ attānañca lokañca
paññapenti, sabbe te imeheva catūhi vatthūhi, etesaṃ vā aññatarena; natthi ito
bahiddhā.</p>

<p><span class="parno">86</span><a class="wp" id="wp2.15"></a>
<a class="pts1" id="pts1.22"></a>
<a id="p_6D_91" class="ms"></a>
<a class="msdiv" id="msdiv_51"></a>
Tayidaṃ, bhikkhave, tathāgato pajānāti: ‘ime diṭṭhiṭṭhānā evangahitā
evaṃparāmaṭṭhā evangatikā bhavanti evaṃabhisamparāyā’ti. Tañca tathāgato
pajānāti, tato ca uttaritaraṃ pajānāti, tañca pajānanaṃ na parāmasati,
aparāmasato cassa paccattaññeva nibbuti viditā. Vedanānaṃ samudayañca
atthangamañca assādañca ādīnavañca nissaraṇañca yathābhūtaṃ viditvā
anupādāvimutto, bhikkhave, tathāgato.</p>

<p><span class="parno">87</span>
<a id="p_6D_92" class="ms"></a>
<a class="msdiv" id="msdiv_52"></a>
Ime kho te, bhikkhave, dhammā gambhīrā duddasā duranubodhā santā paṇītā
atakkāvacarā nipuṇā paṇḍitavedanīyā, ye tathāgato sayaṃ abhiññā sacchikatvā
pavedeti, yehi tathāgatassa yathābhuccaṃ vaṇṇaṃ sammā vadamānā vadeyyuṃ.</p>
<h4>3.1.3. Antānantavāda</h4>

<p><span class="parno">88</span><a class="wp" id="wp2.16"></a>
<a id="p_6D_93" class="ms"></a>
<a class="msdiv" id="msdiv_53"></a>
Santi, bhikkhave, eke samaṇabrāhmaṇā antānantikā antānantaṃ lokassa paññapenti
catūhi vatthūhi. Te ca bhonto samaṇabrāhmaṇā kimāgamma kimārabbha antānantikā
antānantaṃ lokassa paññapenti catūhi vatthūhi?</p>

<p><span class="parno">89</span><a class="wp" id="wp2.17"></a>
<a id="p_6D_94" class="ms"></a>
<a class="msdiv" id="msdiv_54"></a>
Idha, bhikkhave, ekacco samaṇo vā brāhmaṇo vā ātappamanvāya padhānamanvāya
anuyogamanvāya appamādamanvāya sammāmanasikāramanvāya tathārūpaṃ cetosamādhiṃ
phusati, yathāsamāhite citte antasaññī lokasmiṃ viharati.</p>

<p><span class="parno">90</span>
<a id="p_6D_95" class="ms"></a>
So evamāha: ‘antavā ayaṃ loko parivaṭumo. Taṃ kissa hetu? Ahañhi ātappamanvāya
padhānamanvāya anuyogamanvāya appamādamanvāya sammāmanasikāramanvāya tathārūpaṃ
cetosamādhiṃ phusāmi, yathāsamāhite citte antasaññī lokasmiṃ viharāmi.
Imināmahaṃ etaṃ jānāmi: "yathā antavā ayaṃ loko parivaṭumo"’ti. Idaṃ,
bhikkhave, paṭhamaṃ ṭhānaṃ, yaṃ āgamma yaṃ ārabbha eke samaṇabrāhmaṇā
antānantikā antānantaṃ lokassa paññapenti. (1: 9)</p>

<p><span class="parno">91</span><a class="wp" id="wp2.18"></a>
<a class="pts1" id="pts1.23"></a>
<a id="p_6D_96" class="ms"></a>
<a class="msdiv" id="msdiv_55"></a>
Dutiye ca bhonto samaṇabrāhmaṇā kimāgamma kimārabbha antānantikā antānantaṃ
lokassa paññapenti? Idha, bhikkhave, ekacco samaṇo vā brāhmaṇo vā ātappamanvāya
padhānamanvāya anuyogamanvāya appamādamanvāya sammāmanasikāramanvāya tathārūpaṃ
cetosamādhiṃ phusati, yathāsamāhite citte anantasaññī lokasmiṃ viharati.</p>

<p><span class="parno">92</span>
<a id="p_6D_97" class="ms"></a>
So evamāha: ‘ananto ayaṃ loko apariyanto. Ye te samaṇabrāhmaṇā evamāhaṃsu:
"antavā ayaṃ loko parivaṭumo"ti, tesaṃ musā. Ananto ayaṃ loko apariyanto. Taṃ
kissa hetu? Ahañhi ātappamanvāya padhānamanvāya anuyogamanvāya appamādamanvāya
sammāmanasikāramanvāya tathārūpaṃ cetosamādhiṃ phusāmi, yathāsamāhite citte
anantasaññī lokasmiṃ viharāmi. Imināmahaṃ etaṃ jānāmi: "yathā ananto ayaṃ loko
apariyanto"’ti. Idaṃ, bhikkhave, dutiyaṃ ṭhānaṃ, yaṃ āgamma yaṃ ārabbha eke
samaṇabrāhmaṇā antānantikā antānantaṃ lokassa paññapenti. (2: 10)</p>
<hr>

<p><span class="parno">93</span><a class="wp" id="wp2.19"></a>
<a id="p_6D_98" class="ms"></a>
<a class="msdiv" id="msdiv_56"></a>
Tatiye ca bhonto samaṇabrāhmaṇā kimāgamma kimārabbha antānantikā antānantaṃ
lokassa paññapenti? Idha, bhikkhave, ekacco samaṇo vā brāhmaṇo vā ātappamanvāya
padhānamanvāya anuyogamanvāya appamādamanvāya sammāmanasikāramanvāya tathārūpaṃ
cetosamādhiṃ phusati, yathāsamāhite citte uddhamadho antasaññī lokasmiṃ
viharati, tiriyaṃ anantasaññī.</p>

<p><span class="parno">94</span>
<a id="p_6D_99" class="ms"></a>
So evamāha: ‘antavā ca ayaṃ loko ananto ca. Ye te samaṇabrāhmaṇā evamāhaṃsu:
"antavā ayaṃ loko parivaṭumo"ti, tesaṃ musā. Yepi te samaṇabrāhmaṇā evamāhaṃsu:
"ananto ayaṃ loko apariyanto"ti, tesampi musā. Antavā ca ayaṃ loko ananto ca.
Taṃ kissa hetu? Ahañhi ātappamanvāya padhānamanvāya anuyogamanvāya
appamādamanvāya sammāmanasikāramanvāya tathārūpaṃ cetosamādhiṃ phusāmi,
yathāsamāhite citte uddhamadho antasaññī lokasmiṃ viharāmi, tiriyaṃ
anantasaññī. Imināmahaṃ etaṃ jānāmi: "yathā antavā ca ayaṃ loko ananto cā"’ti.
Idaṃ, bhikkhave, tatiyaṃ ṭhānaṃ, yaṃ āgamma yaṃ ārabbha eke samaṇabrāhmaṇā
antānantikā antānantaṃ lokassa paññapenti. (3: 11)</p>
<hr>

<p><span class="parno">95</span><a class="wp" id="wp2.20"></a>
<a class="pts1" id="pts1.24"></a>
<a id="p_6D_100" class="ms"></a>
<a class="msdiv" id="msdiv_57"></a>
Catutthe ca bhonto samaṇabrāhmaṇā kimāgamma kimārabbha antānantikā antānantaṃ
lokassa paññapenti? Idha, bhikkhave, ekacco samaṇo vā brāhmaṇo vā takkī hoti
vīmaṃsī. So takkapariyāhataṃ vīmaṃsānucaritaṃ sayampaṭibhānaṃ evamāha: ‘nevāyaṃ
loko antavā, na panānanto. Ye te samaṇabrāhmaṇā evamāhaṃsu: "antavā ayaṃ loko
parivaṭumo"ti, tesaṃ musā. Yepi te samaṇabrāhmaṇā evamāhaṃsu: "ananto ayaṃ loko
apariyanto"ti, tesampi musā. Yepi te samaṇabrāhmaṇā evamāhaṃsu: "antavā ca ayaṃ
loko ananto cā"ti, tesampi musā. Nevāyaṃ loko antavā, na panānanto’ti. Idaṃ,
bhikkhave, catutthaṃ ṭhānaṃ, yaṃ āgamma yaṃ ārabbha eke samaṇabrāhmaṇā
antānantikā antānantaṃ lokassa paññapenti. (4: 12)</p>
<hr>

<p><span class="parno">96</span><a class="wp" id="wp2.21"></a>
<a id="p_6D_101" class="ms"></a>
<a class="msdiv" id="msdiv_58"></a>
Imehi kho te, bhikkhave, samaṇabrāhmaṇā antānantikā antānantaṃ lokassa
paññapenti catūhi vatthūhi. Ye hi keci, bhikkhave, samaṇā vā brāhmaṇā vā
antānantikā antānantaṃ lokassa paññapenti, sabbe te imeheva catūhi vatthūhi,
etesaṃ vā aññatarena; natthi ito bahiddhā.</p>
<hr>

<p><span class="parno">97</span><a class="wp" id="wp2.22"></a>
<a id="p_6D_102" class="ms"></a>
<a class="msdiv" id="msdiv_59"></a>
Tayidaṃ, bhikkhave, tathāgato pajānāti: ‘ime diṭṭhiṭṭhānā evangahitā
evaṃparāmaṭṭhā evangatikā bhavanti evaṃabhisamparāyā’ti. Tañca tathāgato
pajānāti, tato ca uttaritaraṃ pajānāti, tañca pajānanaṃ na parāmasati,
aparāmasato cassa paccattaññeva nibbuti viditā. Vedanānaṃ samudayañca
atthangamañca assādañca ādīnavañca nissaraṇañca yathābhūtaṃ viditvā
anupādāvimutto, bhikkhave, tathāgato.</p>

<p><span class="parno">98</span>
<a id="p_6D_103" class="ms"></a>
<a class="msdiv" id="msdiv_60"></a>
Ime kho te, bhikkhave, dhammā gambhīrā duddasā duranubodhā santā paṇītā
atakkāvacarā nipuṇā paṇḍitavedanīyā, ye tathāgato sayaṃ abhiññā sacchikatvā
pavedeti, yehi tathāgatassa yathābhuccaṃ vaṇṇaṃ sammā vadamānā vadeyyuṃ.</p>
<h4>3.1.4. Amarāvikkhepavāda</h4>

<p><span class="parno">99</span><a class="wp" id="wp2.23"></a>
<a id="p_6D_104" class="ms"></a>
<a class="msdiv" id="msdiv_61"></a>
Santi, bhikkhave, eke samaṇabrāhmaṇā amarāvikkhepikā, tattha tattha pañhaṃ
puṭṭhā samānā vācāvikkhepaṃ āpajjanti amarāvikkhepaṃ catūhi vatthūhi. Te ca
bhonto samaṇabrāhmaṇā kimāgamma kimārabbha amarāvikkhepikā tattha tattha pañhaṃ
puṭṭhā samānā vācāvikkhepaṃ āpajjanti amarāvikkhepaṃ catūhi vatthūhi?</p>

<p><span class="parno">100</span><a class="wp" id="wp2,24"></a>
<a class="pts1" id="pts1.25"></a>
<a id="p_6D_105" class="ms"></a>
<a class="msdiv" id="msdiv_62"></a>
Idha, bhikkhave, ekacco samaṇo vā brāhmaṇo vā ‘idaṃ kusalan’ti yathābhūtaṃ
nappajānāti, ‘idaṃ akusalan’ti yathābhūtaṃ nappajānāti. Tassa evaṃ hoti: ‘ahaṃ
kho "idaṃ kusalan"ti yathābhūtaṃ nappajānāmi, "idaṃ akusalan"ti yathābhūtaṃ
nappajānāmi. Ahañce kho pana "idaṃ kusalan"ti yathābhūtaṃ appajānanto, "idaṃ
akusalan"ti yathābhūtaṃ appajānanto, "idaṃ kusalan"ti vā byākareyyaṃ, "idaṃ
akusalan"ti vā byākareyyaṃ, taṃ mamassa musā. Yaṃ mamassa musā, so mamassa
vighāto. Yo mamassa vighāto so mamassa antarāyo’ti. Iti so musāvādabhayā
musāvādaparijegucchā nevidaṃ kusalanti byākaroti, na panidaṃ akusalanti
byākaroti, tattha tattha pañhaṃ puṭṭho samāno vācāvikkhepaṃ āpajjati
amarāvikkhepaṃ: ‘evantipi me no; tathātipi me no; aññathātipi me no; notipi me
no; no notipi me no’ti. Idaṃ, bhikkhave, paṭhamaṃ ṭhānaṃ, yaṃ āgamma yaṃ
ārabbha eke samaṇabrāhmaṇā amarāvikkhepikā tattha tattha pañhaṃ puṭṭhā samānā
vācāvikkhepaṃ āpajjanti amarāvikkhepaṃ. (1: 13)</p>
<hr>

<p><span class="parno">101</span><a class="wp" id="wp2.25"></a>
<a class="pts1" id="pts1.26"></a>
<a id="p_6D_106" class="ms"></a>
<a class="msdiv" id="msdiv_63"></a>
Dutiye ca bhonto samaṇabrāhmaṇā kimāgamma kimārabbha amarāvikkhepikā tattha
tattha pañhaṃ puṭṭhā samānā vācāvikkhepaṃ āpajjanti amarāvikkhepaṃ? Idha,
bhikkhave, ekacco samaṇo vā brāhmaṇo vā ‘idaṃ kusalan’ti yathābhūtaṃ
nappajānāti, ‘idaṃ akusalan’ti yathābhūtaṃ nappajānāti. Tassa evaṃ hoti: ‘ahaṃ
kho "idaṃ kusalan"ti yathābhūtaṃ nappajānāmi, "idaṃ akusalan"ti yathābhūtaṃ
nappajānāmi. Ahañce kho pana "idaṃ kusalan"ti yathābhūtaṃ appajānanto, "idaṃ
akusalan"ti yathābhūtaṃ appajānanto, "idaṃ kusalan"ti vā byākareyyaṃ, "idaṃ
akusalan"ti vā byākareyyaṃ, tattha me assa chando vā rāgo vā doso vā paṭigho
vā. <span class="var" title="yo (?)" id="note52">Yattha</span> me assa chando vā rāgo vā doso vā paṭigho vā, taṃ mamassa upādānaṃ.
Yaṃ mamassa upādānaṃ, so mamassa vighāto. Yo mamassa vighāto, so mamassa
antarāyo’ti. Iti so upādānabhayā upādānaparijegucchā nevidaṃ kusalanti
byākaroti, na panidaṃ akusalanti byākaroti, tattha tattha pañhaṃ puṭṭho samāno
vācāvikkhepaṃ āpajjati amarāvikkhepaṃ: ‘evantipi me no; tathātipi me no;
aññathātipi me no; notipi me no; no notipi me no’ti. Idaṃ, bhikkhave, dutiyaṃ
ṭhānaṃ, yaṃ āgamma yaṃ ārabbha eke samaṇabrāhmaṇā amarāvikkhepikā tattha tattha
pañhaṃ puṭṭhā samānā vācāvikkhepaṃ āpajjanti amarāvikkhepaṃ. (2: 14)</p>
<hr>

<p><span class="parno">102</span><a class="wp" id="wp2.26"></a>
<a class="pts1" id="pts1.27"></a>
<a id="p_6D_107" class="ms"></a>
<a class="msdiv" id="msdiv_64"></a>
Tatiye ca bhonto samaṇabrāhmaṇā kimāgamma kimārabbha amarāvikkhepikā tattha
tattha pañhaṃ puṭṭhā samānā vācāvikkhepaṃ āpajjanti amarāvikkhepaṃ? Idha,
bhikkhave, ekacco samaṇo vā brāhmaṇo vā ‘idaṃ kusalan’ti yathābhūtaṃ
nappajānāti, ‘idaṃ akusalan’ti yathābhūtaṃ nappajānāti. Tassa evaṃ hoti: ‘ahaṃ
kho "idaṃ kusalan"ti yathābhūtaṃ nappajānāmi, "idaṃ akusalan"ti yathābhūtaṃ
nappajānāmi. Ahañce kho pana "idaṃ kusalan"ti yathābhūtaṃ appajānanto "idaṃ
akusalan"ti yathābhūtaṃ appajānanto "idaṃ kusalan"ti vā byākareyyaṃ, "idaṃ
akusalan"ti vā byākareyyaṃ; santi hi kho samaṇabrāhmaṇā paṇḍitā nipuṇā
kataparappavādā vālavedhirūpā, te <span class="var" title="vobhindantā (bj, pts1)" id="note53">bhindantā</span> maññe caranti paññāgatena
diṭṭhigatāni, te maṃ tattha samanuyuñjeyyuṃ samanugāheyyuṃ samanubhāseyyuṃ. Ye
maṃ tattha samanuyuñjeyyuṃ samanugāheyyuṃ samanubhāseyyuṃ, tesāhaṃ na
sampāyeyyaṃ. Yesāhaṃ na sampāyeyyaṃ, so mamassa vighāto. Yo mamassa vighāto, so
mamassa antarāyo’ti. Iti so anuyogabhayā anuyogaparijegucchā nevidaṃ kusalanti
byākaroti, na panidaṃ akusalanti byākaroti, tattha tattha pañhaṃ puṭṭho samāno
vācāvikkhepaṃ āpajjati amarāvikkhepaṃ: ‘evantipi me no; tathātipi me no;
aññathātipi me no; notipi me no; no notipi me no’ti. Idaṃ, bhikkhave, tatiyaṃ
ṭhānaṃ, yaṃ āgamma yaṃ ārabbha eke samaṇabrāhmaṇā amarāvikkhepikā tattha tattha
pañhaṃ puṭṭhā samānā vācāvikkhepaṃ āpajjanti amarāvikkhepaṃ. (3: 15)</p>
<hr>

<p><span class="parno">103</span><a class="wp" id="wp2.27"></a>
<a id="p_6D_108" class="ms"></a>
<a class="msdiv" id="msdiv_65"></a>
Catutthe ca bhonto samaṇabrāhmaṇā kimāgamma kimārabbha amarāvikkhepikā tattha
tattha pañhaṃ puṭṭhā samānā vācāvikkhepaṃ āpajjanti amarāvikkhepaṃ? Idha,
bhikkhave, ekacco samaṇo vā brāhmaṇo vā mando hoti momūho. So mandattā
momūhattā tattha tattha pañhaṃ puṭṭho samāno vācāvikkhepaṃ āpajjati
amarāvikkhepaṃ: ‘atthi paro loko’ti iti ce maṃ pucchasi, ‘atthi paro loko’ti
iti ce me assa, ‘atthi paro loko’ti iti te naṃ byākareyyaṃ, ‘evantipi me no,
tathātipi me no, aññathātipi me no, notipi me no, no notipi me no’ti. ‘Natthi
paro loko … pe … ‘atthi ca natthi ca paro loko … pe … ‘nevatthi na natthi paro
loko … pe … ‘atthi sattā opapātikā … pe … ‘natthi sattā opapātikā … pe … ‘atthi
ca natthi ca sattā opapātikā … pe … ‘nevatthi na natthi sattā opapātikā … pe  …
‘atthi <span class="var" title="sukaṭadukkaṭānaṃ (bj, s1-3, km) | sukatadukkatānaṃ (pts1)" id="note54">sukatadukkaṭānaṃ</span> kammānaṃ phalaṃ vipāko … pe … ‘natthi sukatadukkaṭānaṃ
kammānaṃ phalaṃ vipāko … pe … ‘atthi ca natthi ca sukatadukkaṭānaṃ kammānaṃ
phalaṃ vipāko … pe … ‘nevatthi na natthi sukatadukkaṭānaṃ kammānaṃ phalaṃ
vipāko … pe … ‘hoti tathāgato paraṃ maraṇā … pe … ‘na hoti tathāgato paraṃ
maraṇā … pe … ‘<span class="var" title="hoti ca na hoti ca (bj, pts1, mr)" id="note55">hoti ca na ca hoti</span> tathāgato paraṃ maraṇā … pe … ‘neva hoti na
na hoti tathāgato paraṃ maraṇā’ti iti ce maṃ pucchasi, ‘neva hoti na na hoti
tathāgato paraṃ maraṇā’ti iti ce me assa, ‘neva hoti na na hoti tathāgato paraṃ
maraṇā’ti iti te naṃ byākareyyaṃ, ‘evantipi me no, tathātipi me no, aññathātipi
me no, notipi me no, no notipi me no’ti. Idaṃ, bhikkhave, catutthaṃ ṭhānaṃ, yaṃ
āgamma yaṃ ārabbha eke samaṇabrāhmaṇā amarāvikkhepikā tattha tattha pañhaṃ
puṭṭhā samānā vācāvikkhepaṃ āpajjanti amarāvikkhepaṃ. (4: 16)</p>
<hr>

<p><span class="parno">104</span><a class="wp" id="wp2.28"></a>
<a class="pts1" id="pts1.28"></a>
<a id="p_6D_109" class="ms"></a>
<a class="msdiv" id="msdiv_66"></a>
Imehi kho te, bhikkhave, samaṇabrāhmaṇā amarāvikkhepikā tattha tattha pañhaṃ
puṭṭhā samānā vācāvikkhepaṃ āpajjanti amarāvikkhepaṃ catūhi vatthūhi. Ye hi
keci, bhikkhave, samaṇā vā brāhmaṇā vā amarāvikkhepikā tattha tattha pañhaṃ
puṭṭhā samānā vācāvikkhepaṃ āpajjanti amarāvikkhepaṃ, sabbe te imeheva catūhi
vatthūhi, etesaṃ vā aññatarena, natthi ito bahiddhā <a class="wp" id="wp2.29"></a> …  pe … yehi tathāgatassa
yathābhuccaṃ vaṇṇaṃ sammā vadamānā vadeyyuṃ.</p>
<h4>3.1.5. Adhiccasamuppannavāda</h4>

<p><span class="parno">105</span><a class="wp" id="wp2.30"></a>
<a id="p_6D_110" class="ms"></a>
<a class="msdiv" id="msdiv_67"></a>
Santi, bhikkhave, eke samaṇabrāhmaṇā adhiccasamuppannikā adhiccasamuppannaṃ
attānañca lokañca paññapenti dvīhi vatthūhi. Te ca bhonto samaṇabrāhmaṇā
kimāgamma kimārabbha adhiccasamuppannikā adhiccasamuppannaṃ attānañca lokañca
paññapenti dvīhi vatthūhi?</p>

<p><span class="parno">106</span><a class="wp" id="wp2.31"></a>
<a class="pts1" id="pts1.29"></a>
<a id="p_6D_111" class="ms"></a>
<a class="msdiv" id="msdiv_68"></a>
Santi, bhikkhave, asaññasattā nāma devā. Saññuppādā ca pana te devā tamhā kāyā
cavanti. Ṭhānaṃ kho panetaṃ, bhikkhave, vijjati, yaṃ aññataro satto tamhā kāyā
cavitvā itthattaṃ āgacchati. Itthattaṃ āgato samāno agārasmā anagāriyaṃ
pabbajati. Agārasmā anagāriyaṃ pabbajito samāno ātappamanvāya padhānamanvāya
anuyogamanvāya appamādamanvāya sammāmanasikāramanvāya tathārūpaṃ cetosamādhiṃ
phusati, yathāsamāhite citte saññuppādaṃ anussarati, tato paraṃ nānussarati. So
evamāha: ‘adhiccasamuppanno attā ca loko ca. Taṃ kissa hetu? Ahañhi pubbe
nāhosiṃ, somhi etarahi ahutvā santatāya pariṇato’ti. Idaṃ, bhikkhave, paṭhamaṃ
ṭhānaṃ, yaṃ āgamma yaṃ ārabbha eke samaṇabrāhmaṇā adhiccasamuppannikā
adhiccasamuppannaṃ attānañca lokañca paññapenti. (1: 17)</p>
<hr>

<p><span class="parno">107</span><a class="wp" id="wp2.32"></a>
<a id="p_6D_112" class="ms"></a>
<a class="msdiv" id="msdiv_69"></a>
Dutiye ca bhonto samaṇabrāhmaṇā kimāgamma kimārabbha adhiccasamuppannikā
adhiccasamuppannaṃ attānañca lokañca paññapenti? Idha, bhikkhave, ekacco samaṇo
vā brāhmaṇo vā takkī hoti vīmaṃsī. So takkapariyāhataṃ vīmaṃsānucaritaṃ
sayampaṭibhānaṃ evamāha: ‘adhiccasamuppanno attā ca loko cā’ti. <a class="wp" id="wp2.33"></a>Idaṃ,
bhikkhave, dutiyaṃ ṭhānaṃ, yaṃ āgamma yaṃ ārabbha eke samaṇabrāhmaṇā
adhiccasamuppannikā adhiccasamuppannaṃ attānañca lokañca paññapenti. (2: 18)</p>
<hr>

<p><span class="parno">108</span>
<a id="p_6D_113" class="ms"></a>
<a class="msdiv" id="msdiv_70"></a>
Imehi kho te, bhikkhave, samaṇabrāhmaṇā adhiccasamuppannikā adhiccasamuppannaṃ
attānañca lokañca paññapenti dvīhi vatthūhi. Ye hi keci, bhikkhave, samaṇā vā
brāhmaṇā vā adhiccasamuppannikā adhiccasamuppannaṃ attānañca lokañca
paññapenti, sabbe te imeheva dvīhi vatthūhi, etesaṃ vā aññatarena, natthi ito
bahiddhā <a class="wp" id="wp2.34"></a> …  pe … yehi tathāgatassa yathābhuccaṃ vaṇṇaṃ sammā vadamānā vadeyyuṃ.</p>
<hr>

<p><span class="parno">109</span><a class="wp" id="wp2.35"></a>
<a id="p_6D_114" class="ms"></a>
<a class="msdiv" id="msdiv_71"></a>
Imehi kho te, bhikkhave, samaṇabrāhmaṇā pubbantakappikā pubbantānudiṭṭhino
pubbantaṃ ārabbha anekavihitāni adhimuttipadāni abhivadanti aṭṭhārasahi
vatthūhi. Ye hi keci, bhikkhave, samaṇā vā brāhmaṇā vā pubbantakappikā
pubbantānudiṭṭhino pubbantamārabbha anekavihitāni adhimuttipadāni abhivadanti,
sabbe te imeheva aṭṭhārasahi vatthūhi, etesaṃ vā aññatarena, natthi ito
bahiddhā.</p>

<p><span class="parno">110</span><a class="wp" id="wp2.36"></a>
<a id="p_6D_115" class="ms"></a>
<a class="msdiv" id="msdiv_72"></a>
Tayidaṃ, bhikkhave, tathāgato pajānāti: ‘ime diṭṭhiṭṭhānā evangahitā
evaṃparāmaṭṭhā evangatikā bhavanti evaṃabhisamparāyā’ti. Tañca tathāgato
pajānāti, tato ca uttaritaraṃ pajānāti, tañca pajānanaṃ na parāmasati,
aparāmasato cassa paccattaññeva nibbuti viditā. Vedanānaṃ samudayañca
atthangamañca assādañca ādīnavañca nissaraṇañca yathābhūtaṃ viditvā
anupādāvimutto, bhikkhave, tathāgato.</p>

<p><span class="parno">111</span>
<a class="pts1" id="pts1.30"></a>
<a id="p_6D_116" class="ms"></a>
<a class="msdiv" id="msdiv_73"></a>
Ime kho te, bhikkhave, dhammā gambhīrā duddasā duranubodhā santā paṇītā
atakkāvacarā nipuṇā paṇḍitavedanīyā, ye tathāgato sayaṃ abhiññā sacchikatvā
pavedeti, yehi tathāgatassa yathābhuccaṃ vaṇṇaṃ sammā vadamānā vadeyyuṃ.</p>
<p class="endsection">Dutiyabhāṇavāro.</p>
<h3>3.2. Aparantakappika</h3>

<p><span class="parno">112</span><a class="wp" id="wp2.37"></a>
<a id="p_6D_118" class="ms"></a>
<a class="msdiv" id="msdiv_74"></a>
Santi, bhikkhave, eke samaṇabrāhmaṇā aparantakappikā aparantānudiṭṭhino,
aparantaṃ ārabbha anekavihitāni adhimuttipadāni abhivadanti <span class="var" title="catucattāḷīsāya (s1-3, km)" id="note56">catucattārīsāya</span>
vatthūhi. Te ca bhonto samaṇabrāhmaṇā kimāgamma kimārabbha aparantakappikā
aparantānudiṭṭhino aparantaṃ ārabbha anekavihitāni adhimuttipadāni abhivadanti
catucattārīsāya vatthūhi?</p>
<h4>3.2.1. Saññīvāda</h4>

<p><span class="parno">113</span><a class="wp" id="wp2.38"></a>
<a class="pts1" id="pts1.31"></a>
<a id="p_6D_119" class="ms"></a>
<a class="msdiv" id="msdiv_75"></a>
Santi, bhikkhave, eke samaṇabrāhmaṇā uddhamāghātanikā saññīvādā uddhamāghātanaṃ
saññiṃ attānaṃ paññapenti soḷasahi vatthūhi. Te ca bhonto samaṇabrāhmaṇā
kimāgamma kimārabbha uddhamāghātanikā saññīvādā uddhamāghātanaṃ saññiṃ attānaṃ
paññapenti soḷasahi vatthūhi?</p>
<hr>

<p><span class="parno">114</span>
<a id="p_6D_120" class="ms"></a>
<a class="msdiv" id="msdiv_76"></a>
‘Rūpī attā hoti arogo paraṃ maraṇā saññī’ti naṃ paññapenti. (1: 19)</p>

<p><span class="parno">115</span>
<a id="p_6D_121" class="ms"></a>
‘Arūpī attā hoti arogo paraṃ maraṇā saññī’ti naṃ paññapenti. (2: 20)</p>

<p><span class="parno">116</span>
<a id="p_6D_122" class="ms"></a>
‘Rūpī ca arūpī ca attā hoti … pe  … . (3: 21)</p>

<p><span class="parno">117</span>
<a id="p_6D_123" class="ms"></a>
‘Nevarūpī nārūpī attā hoti  … . (4: 22)</p>

<p><span class="parno">118</span>
<a id="p_6D_124" class="ms"></a>
‘Antavā attā hoti  … . (5: 23)</p>

<p><span class="parno">119</span>
<a id="p_6D_125" class="ms"></a>
‘Anantavā attā hoti  … . (6: 24)</p>

<p><span class="parno">120</span>
<a id="p_6D_126" class="ms"></a>
‘Antavā ca anantavā ca attā hoti  … . (7: 25)</p>

<p><span class="parno">121</span>
<a id="p_6D_127" class="ms"></a>
‘Nevantavā nānantavā attā hoti  … . (8: 26)</p>

<p><span class="parno">122</span>
<a id="p_6D_128" class="ms"></a>
‘Ekattasaññī attā hoti  … . (9: 27)</p>

<p><span class="parno">123</span>
<a id="p_6D_129" class="ms"></a>
‘Nānattasaññī attā hoti  … . (10: 28)</p>

<p><span class="parno">124</span>
<a id="p_6D_130" class="ms"></a>
‘Parittasaññī attā hoti  … . (11: 29)</p>

<p><span class="parno">125</span>
<a id="p_6D_131" class="ms"></a>
‘Appamāṇasaññī attā hoti  … . (12: 30)</p>

<p><span class="parno">126</span>
<a id="p_6D_132" class="ms"></a>
‘Ekantasukhī attā hoti  … . (13: 31)</p>

<p><span class="parno">127</span>
<a id="p_6D_133" class="ms"></a>
‘Ekantadukkhī attā hoti  … . (14: 32)</p>

<p><span class="parno">128</span>
<a id="p_6D_134" class="ms"></a>
‘Sukhadukkhī attā hoti  … . (15: 33)</p>

<p><span class="parno">129</span>
<a id="p_6D_135" class="ms"></a>
‘Adukkhamasukhī attā hoti arogo paraṃ maraṇā saññī’ti naṃ paññapenti. (16: 34)</p>
<hr>

<p><span class="parno">130</span><a class="wp" id="wp2.39"></a>
<a class="pts1" id="pts1.32"></a>
<a id="p_6D_136" class="ms"></a>
<a class="msdiv" id="msdiv_77"></a>
Imehi kho te, bhikkhave, samaṇabrāhmaṇā uddhamāghātanikā saññīvādā
uddhamāghātanaṃ saññiṃ attānaṃ paññapenti soḷasahi vatthūhi. Ye hi keci,
bhikkhave, samaṇā vā brāhmaṇā vā uddhamāghātanikā saññīvādā uddhamāghātanaṃ
saññiṃ attānaṃ paññapenti, sabbe te imeheva soḷasahi vatthūhi, etesaṃ vā
aññatarena, natthi ito bahiddhā … pe … yehi tathāgatassa yathābhuccaṃ vaṇṇaṃ
sammā vadamānā vadeyyuṃ.</p>
<h4>3.2.2. Asaññīvāda</h4>

<p><span class="parno">131</span><a class="wp" id="wp3.1"></a>
<a id="p_6D_137" class="ms"></a>
<a class="msdiv" id="msdiv_78"></a>
Santi, bhikkhave, eke samaṇabrāhmaṇā uddhamāghātanikā asaññīvādā
uddhamāghātanaṃ asaññiṃ attānaṃ paññapenti aṭṭhahi vatthūhi. Te ca bhonto
samaṇabrāhmaṇā kimāgamma kimārabbha uddhamāghātanikā asaññīvādā uddhamāghātanaṃ
asaññiṃ attānaṃ paññapenti aṭṭhahi vatthūhi?</p>
<hr>

<p><span class="parno">132</span><a class="wp" id="wp3.2"></a>
<a id="p_6D_138" class="ms"></a>
<a class="msdiv" id="msdiv_79"></a>
‘Rūpī attā hoti arogo paraṃ maraṇā asaññī’ti naṃ paññapenti. (1: 35)</p>

<p><span class="parno">133</span>
<a id="p_6D_139" class="ms"></a>
‘Arūpī attā hoti arogo paraṃ maraṇā asaññī’ti naṃ paññapenti. (2: 36)</p>

<p><span class="parno">134</span>
<a id="p_6D_140" class="ms"></a>
‘Rūpī ca arūpī ca attā hoti … pe  … . (3: 37)</p>

<p><span class="parno">135</span>
<a id="p_6D_141" class="ms"></a>
‘Nevarūpī nārūpī attā hoti  … . (4: 38)</p>

<p><span class="parno">136</span>
<a id="p_6D_142" class="ms"></a>
‘Antavā attā hoti  … . (5: 39)</p>

<p><span class="parno">137</span>
<a id="p_6D_143" class="ms"></a>
‘Anantavā attā hoti  … . (6: 40)</p>

<p><span class="parno">138</span>
<a id="p_6D_144" class="ms"></a>
‘Antavā ca anantavā ca attā hoti  … . (7: 41)</p>

<p><span class="parno">139</span>
<a id="p_6D_145" class="ms"></a>
‘Nevantavā nānantavā attā hoti arogo paraṃ maraṇā asaññī’ti naṃ paññapenti. (8: 42)</p>
<hr>

<p><span class="parno">140</span>
<a class="pts1" id="pts1.33"></a>
<a id="p_6D_146" class="ms"></a>
<a class="msdiv" id="msdiv_80"></a>
Imehi kho te, bhikkhave, samaṇabrāhmaṇā uddhamāghātanikā asaññīvādā
uddhamāghātanaṃ asaññiṃ attānaṃ paññapenti aṭṭhahi vatthūhi. <a class="wp" id="wp3.3"></a>Ye hi keci,
bhikkhave, samaṇā vā brāhmaṇā vā uddhamāghātanikā asaññīvādā uddhamāghātanaṃ
asaññiṃ attānaṃ paññapenti, sabbe te imeheva aṭṭhahi vatthūhi, etesaṃ vā
aññatarena, natthi ito bahiddhā … <a class="wp" id="wp3.4"></a>pe … yehi tathāgatassa yathābhuccaṃ vaṇṇaṃ
sammā vadamānā vadeyyuṃ.</p>
<h4>3.2.3. Nevasaññīnāsaññīvāda</h4>

<p><span class="parno">141</span><a class="wp" id="wp3.5"></a>
<a id="p_6D_147" class="ms"></a>
<a class="msdiv" id="msdiv_81"></a>
Santi, bhikkhave, eke samaṇabrāhmaṇā uddhamāghātanikā nevasaññīnāsaññīvādā,
uddhamāghātanaṃ nevasaññīnāsaññiṃ attānaṃ paññapenti aṭṭhahi vatthūhi. Te ca
bhonto samaṇabrāhmaṇā kimāgamma kimārabbha uddhamāghātanikā nevasaññīnāsaññīvādā uddhamāghātanaṃ nevasaññīnāsaññiṃ attānaṃ paññapenti aṭṭhahi vatthūhi?</p>

<p><span class="parno">142</span><a class="wp" id="wp3.6"></a>
<a id="p_6D_148" class="ms"></a>
<a class="msdiv" id="msdiv_82"></a>
‘Rūpī attā hoti arogo paraṃ maraṇā nevasaññīnāsaññī’ti naṃ paññapenti. (1: 43)</p>

<p><span class="parno">143</span>
<a id="p_6D_149" class="ms"></a>
‘Arūpī attā hoti … pe  … . (2: 44)</p>

<p><span class="parno">144</span>
<a id="p_6D_150" class="ms"></a>
‘Rūpī ca arūpī ca attā hoti  … . (3: 45)</p>

<p><span class="parno">145</span>
<a id="p_6D_151" class="ms"></a>
‘Nevarūpī nārūpī attā hoti  … . (4: 46)</p>

<p><span class="parno">146</span>
<a id="p_6D_152" class="ms"></a>
‘Antavā attā hoti  … . (5: 47)</p>

<p><span class="parno">147</span>
<a id="p_6D_153" class="ms"></a>
‘Anantavā attā hoti  … . (6: 48)</p>

<p><span class="parno">148</span>
<a id="p_6D_154" class="ms"></a>
‘Antavā ca anantavā ca attā hoti  … . (7: 49)</p>

<p><span class="parno">149</span>
<a id="p_6D_155" class="ms"></a>
‘Nevantavā nānantavā attā hoti arogo paraṃ maraṇā nevasaññīnāsaññī’ti naṃ
paññapenti. (8: 50)</p>
<hr>

<p><span class="parno">150</span>
<a id="p_6D_156" class="ms"></a>
<a class="msdiv" id="msdiv_83"></a>
Imehi kho te, bhikkhave, samaṇabrāhmaṇā uddhamāghātanikā nevasaññīnāsaññīvādā
uddhamāghātanaṃ nevasaññīnāsaññiṃ attānaṃ paññapenti aṭṭhahi vatthūhi. <a class="wp" id="wp3.7"></a>Ye hi
keci, bhikkhave, samaṇā vā brāhmaṇā vā uddhamāghātanikā nevasaññīnāsaññīvādā
uddhamāghātanaṃ nevasaññīnāsaññiṃ attānaṃ paññapenti, sabbe te imeheva aṭṭhahi
vatthūhi … <a class="wp" id="wp3.8"></a>pe … yehi tathāgatassa yathābhuccaṃ vaṇṇaṃ sammā vadamānā vadeyyuṃ.</p>
<h4>3.2.4. Ucchedavāda</h4>

<p><span class="parno">151</span><a class="wp" id="wp3.9"></a>
<a class="pts1" id="pts1.34"></a>
<a id="p_6D_157" class="ms"></a>
<a class="msdiv" id="msdiv_84"></a>
Santi, bhikkhave, eke samaṇabrāhmaṇā ucchedavādā sato sattassa ucchedaṃ vināsaṃ
vibhavaṃ paññapenti sattahi vatthūhi. Te ca bhonto samaṇabrāhmaṇā kimāgamma
kimārabbha ucchedavādā sato sattassa ucchedaṃ vināsaṃ vibhavaṃ paññapenti
sattahi vatthūhi?</p>

<p><span class="parno">152</span><a class="wp" id="wp3.10"></a>
<a id="p_6D_158" class="ms"></a>
<a class="msdiv" id="msdiv_85"></a>
Idha, bhikkhave, ekacco samaṇo vā brāhmaṇo vā evaṃvādī hoti <span class="var" title="evaṃdiṭṭhī (bj, pts1, mr)" id="note57">evaṃdiṭṭhi</span>: ‘yato
kho, bho, ayaṃ attā rūpī cātumahābhūtiko mātāpettikasambhavo kāyassa bhedā
ucchijjati vinassati, na hoti paraṃ maraṇā, ettāvatā kho, bho, ayaṃ attā sammā
samucchinno hotī’ti. Ittheke sato sattassa ucchedaṃ vināsaṃ vibhavaṃ
paññapenti. (1: 51)</p>

<p><span class="parno">153</span><a class="wp" id="wp3.11"></a>
<a id="p_6D_159" class="ms"></a>
<a class="msdiv" id="msdiv_86"></a>
Tamañño evamāha: ‘atthi kho, bho, eso attā, yaṃ tvaṃ vadesi, neso natthīti
vadāmi; no ca kho, bho, ayaṃ attā ettāvatā sammā samucchinno hoti. Atthi kho,
bho, añño attā dibbo rūpī kāmāvacaro <span class="var" title="kabalinkārā ... (bj, pts1) | kavaḷinkārā ... (s1-3)" id="note58">kabaḷīkārāhārabhakkho</span>. Taṃ tvaṃ na jānāsi
na passasi. Tamahaṃ jānāmi passāmi. So kho, bho, attā yato kāyassa bhedā
ucchijjati vinassati, na hoti paraṃ maraṇā, ettāvatā kho, bho, ayaṃ attā sammā
samucchinno hotī’ti. Ittheke sato sattassa ucchedaṃ vināsaṃ vibhavaṃ
paññapenti. (2: 52)</p>

<p><span class="parno">154</span><a class="wp" id="wp3.12"></a>
<a id="p_6D_160" class="ms"></a>
<a class="msdiv" id="msdiv_87"></a>
Tamañño evamāha: ‘atthi kho, bho, eso attā, yaṃ tvaṃ vadesi, neso natthīti
vadāmi; no ca kho, bho, ayaṃ attā ettāvatā sammā samucchinno hoti. Atthi kho,
bho, añño attā dibbo rūpī manomayo sabbangapaccangī ahīnindriyo. Taṃ tvaṃ na
jānāsi na passasi. Tamahaṃ jānāmi passāmi. So kho, bho, attā yato kāyassa bhedā
ucchijjati vinassati, na hoti paraṃ maraṇā, ettāvatā kho, bho, ayaṃ attā sammā
samucchinno hotī’ti. Ittheke sato sattassa ucchedaṃ vināsaṃ vibhavaṃ
paññapenti. (3: 53)</p>

<p><span class="parno">155</span><a class="wp" id="wp3.13"></a>
<a class="pts1" id="pts1.35"></a>
<a id="p_6D_161" class="ms"></a>
<a class="msdiv" id="msdiv_88"></a>
Tamañño evamāha: ‘atthi kho, bho, eso attā, yaṃ tvaṃ vadesi, neso natthīti
vadāmi; no ca kho, bho, ayaṃ attā ettāvatā sammā samucchinno hoti. Atthi kho,
bho, añño attā sabbaso rūpasaññānaṃ samatikkamā paṭighasaññānaṃ <span class="var" title="atthagamā (bj, pts1)" id="note59">atthangamā</span>
nānattasaññānaṃ amanasikārā "ananto ākāso"ti ākāsānañcāyatanūpago. Taṃ tvaṃ na
jānāsi na passasi. Tamahaṃ jānāmi passāmi. So kho, bho, attā yato kāyassa bhedā
ucchijjati vinassati, na hoti paraṃ maraṇā, ettāvatā kho, bho, ayaṃ attā sammā
samucchinno hotī’ti. Ittheke sato sattassa ucchedaṃ vināsaṃ vibhavaṃ
paññapenti. (4: 54)</p>

<p><span class="parno">156</span><a class="wp" id="wp3.14"></a>
<a id="p_6D_162" class="ms"></a>
<a class="msdiv" id="msdiv_89"></a>
Tamañño evamāha: ‘atthi kho, bho, eso attā yaṃ tvaṃ vadesi, neso natthīti
vadāmi; no ca kho, bho, ayaṃ attā ettāvatā sammā samucchinno hoti. Atthi kho,
bho, añño attā sabbaso ākāsānañcāyatanaṃ samatikkamma "anantaṃ viññāṇan"ti
viññāṇañcāyatanūpago. Taṃ tvaṃ na jānāsi na passasi. Tamahaṃ jānāmi passāmi. So
kho, bho, attā yato kāyassa bhedā ucchijjati vinassati, na hoti paraṃ maraṇā,
ettāvatā kho, bho, ayaṃ attā sammā samucchinno hotī’ti. Ittheke sato sattassa
ucchedaṃ vināsaṃ vibhavaṃ paññapenti. (5: 55)</p>

<p><span class="parno">157</span><a class="wp" id="wp3.15"></a>
<a id="p_6D_163" class="ms"></a>
<a class="msdiv" id="msdiv_90"></a>
Tamañño evamāha: ‘atthi kho, bho, so attā, yaṃ tvaṃ vadesi, neso natthīti
vadāmi; no ca kho, bho, ayaṃ attā ettāvatā sammā samucchinno hoti. Atthi kho,
bho, añño attā sabbaso viññāṇañcāyatanaṃ samatikkamma "natthi kiñcī"ti
ākiñcaññāyatanūpago. Taṃ tvaṃ na jānāsi na passasi. Tamahaṃ jānāmi passāmi. So
kho, bho, attā yato kāyassa bhedā ucchijjati vinassati, na hoti paraṃ maraṇā,
ettāvatā kho, bho, ayaṃ attā sammā samucchinno hotī’ti. Ittheke sato sattassa
ucchedaṃ vināsaṃ vibhavaṃ paññapenti. (6: 56)</p>

<p><span class="parno">158</span><a class="wp" id="wp3.16"></a>
<a id="p_6D_164" class="ms"></a>
<a class="msdiv" id="msdiv_91"></a>
Tamañño evamāha: ‘atthi kho, bho, eso attā, yaṃ tvaṃ vadesi, neso natthīti
vadāmi; no ca kho, bho, ayaṃ attā ettāvatā sammā samucchinno hoti. Atthi kho,
bho, añño attā sabbaso ākiñcaññāyatanaṃ samatikkamma "santametaṃ paṇītametan"ti
nevasaññānāsaññāyatanūpago. Taṃ tvaṃ na jānāsi na passasi. Tamahaṃ jānāmi
passāmi. So kho, bho, attā yato kāyassa bhedā ucchijjati vinassati, na hoti
paraṃ maraṇā, ettāvatā kho, bho, ayaṃ attā sammā samucchinno hotī’ti. Ittheke
sato sattassa ucchedaṃ vināsaṃ vibhavaṃ paññapenti. (7: 57)</p>

<p><span class="parno">159</span><a class="wp" id="wp3.17"></a>
<a class="pts1" id="pts1.36"></a>
<a id="p_6D_165" class="ms"></a>
<a class="msdiv" id="msdiv_92"></a>
Imehi kho te, bhikkhave, samaṇabrāhmaṇā ucchedavādā sato sattassa ucchedaṃ
vināsaṃ vibhavaṃ paññapenti sattahi vatthūhi. Ye hi keci, bhikkhave, samaṇā vā
brāhmaṇā vā ucchedavādā sato sattassa ucchedaṃ vināsaṃ vibhavaṃ paññapenti,
sabbe te imeheva sattahi vatthūhi … <a class="wp" id="wp3.18"></a>pe … yehi tathāgatassa yathābhuccaṃ vaṇṇaṃ
sammā vadamānā vadeyyuṃ.</p>
<h4>3.2.5. Diṭṭhadhammanibbānavāda</h4>

<p><span class="parno">160</span><a class="wp" id="wp3.19"></a>
<a id="p_6D_166" class="ms"></a>
<a class="msdiv" id="msdiv_93"></a>
Santi, bhikkhave, eke samaṇabrāhmaṇā diṭṭhadhammanibbānavādā sato sattassa
paramadiṭṭhadhammanibbānaṃ paññapenti pañcahi vatthūhi. Te ca bhonto
samaṇabrāhmaṇā kimāgamma kimārabbha diṭṭhadhammanibbānavādā sato sattassa
paramadiṭṭhadhammanibbānaṃ paññapenti pañcahi vatthūhi?</p>

<p><span class="parno">161</span><a class="wp" id="wp3.20"></a>
<a id="p_6D_167" class="ms"></a>
<a class="msdiv" id="msdiv_94"></a>
Idha, bhikkhave, ekacco samaṇo vā brāhmaṇo vā evaṃvādī hoti evaṃdiṭṭhi: ‘yato
kho, bho, ayaṃ attā pañcahi kāmaguṇehi samappito samangībhūto paricāreti,
ettāvatā kho, bho, ayaṃ attā paramadiṭṭhadhammanibbānaṃ patto hotī’ti.
Ittheke sato sattassa paramadiṭṭhadhammanibbānaṃ paññapenti. (1: 58)</p>

<p><span class="parno">162</span><a class="wp" id="wp3.21"></a>
<a class="pts1" id="pts1.37"></a>
<a id="p_6D_168" class="ms"></a>
<a class="msdiv" id="msdiv_95"></a>
Tamañño evamāha: ‘atthi kho, bho, eso attā, yaṃ tvaṃ vadesi, neso natthīti
vadāmi; no ca kho, bho, ayaṃ attā ettāvatā paramadiṭṭhadhammanibbānaṃ patto
hoti. Taṃ kissa hetu? Kāmā hi, bho, aniccā dukkhā vipariṇāmadhammā, tesaṃ
vipariṇāmaññathābhāvā uppajjanti sokaparidevadukkhadomanassupāyāsā. Yato
kho, bho, ayaṃ attā vivicceva kāmehi vivicca akusalehi dhammehi savitakkaṃ
savicāraṃ vivekajaṃ pītisukhaṃ paṭhamaṃ jhānaṃ upasampajja viharati, ettāvatā
kho, bho, ayaṃ attā paramadiṭṭhadhammanibbānaṃ patto hotī’ti. Ittheke sato
sattassa paramadiṭṭhadhammanibbānaṃ paññapenti. (2: 59)</p>

<p><span class="parno">163</span><a class="wp" id="wp3.22"></a>
<a id="p_6D_169" class="ms"></a>
<a class="msdiv" id="msdiv_96"></a>
Tamañño evamāha: ‘atthi kho, bho, eso attā, yaṃ tvaṃ vadesi, neso natthīti
vadāmi; no ca kho, bho, ayaṃ attā ettāvatā paramadiṭṭhadhammanibbānaṃ patto
hoti. Taṃ kissa hetu? Yadeva tattha vitakkitaṃ vicāritaṃ, etenetaṃ oḷārikaṃ
akkhāyati. Yato kho, bho, ayaṃ attā vitakkavicārānaṃ vūpasamā ajjhattaṃ
sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ
dutiyaṃ jhānaṃ upasampajja viharati, ettāvatā kho, bho, ayaṃ attā
paramadiṭṭhadhammanibbānaṃ patto hotī’ti. Ittheke sato sattassa
paramadiṭṭhadhammanibbānaṃ paññapenti. (3: 60)</p>

<p><span class="parno">164</span><a class="wp" id="wp3.23"></a>
<a id="p_6D_170" class="ms"></a>
<a class="msdiv" id="msdiv_97"></a>
Tamañño evamāha: ‘atthi kho, bho, eso attā, yaṃ tvaṃ vadesi, neso natthīti
vadāmi; no ca kho, bho, ayaṃ attā ettāvatā paramadiṭṭhadhammanibbānaṃ patto
hoti. Taṃ kissa hetu? Yadeva tattha pītigataṃ cetaso uppilāvitattaṃ, etenetaṃ
oḷārikaṃ akkhāyati. Yato kho, bho, ayaṃ attā pītiyā ca virāgā upekkhako ca
viharati, sato ca sampajāno, sukhañca kāyena paṭisaṃvedeti, yaṃ taṃ ariyā
ācikkhanti "upekkhako satimā sukhavihārī"ti, tatiyaṃ jhānaṃ upasampajja
viharati, ettāvatā kho, bho, ayaṃ attā paramadiṭṭhadhammanibbānaṃ patto
hotī’ti. Ittheke sato sattassa paramadiṭṭhadhammanibbānaṃ paññapenti. (4: 61)</p>

<p><span class="parno">165</span><a class="wp" id="wp3.24"></a>
<a class="pts1" id="pts1.38"></a>
<a id="p_6D_171" class="ms"></a>
<a class="msdiv" id="msdiv_98"></a>
Tamañño evamāha: ‘atthi kho, bho, eso attā, yaṃ tvaṃ vadesi, neso natthīti
vadāmi; no ca kho, bho, ayaṃ attā ettāvatā paramadiṭṭhadhammanibbānaṃ patto
hoti. Taṃ kissa hetu? Yadeva tattha sukhamiti cetaso ābhogo, etenetaṃ oḷārikaṃ
akkhāyati. Yato kho, bho, ayaṃ attā sukhassa ca pahānā dukkhassa ca pahānā
pubbeva somanassadomanassānaṃ atthangamā adukkhamasukhaṃ upekkhāsatipārisuddhiṃ
catutthaṃ jhānaṃ upasampajja viharati, ettāvatā kho, bho, ayaṃ attā
paramadiṭṭhadhammanibbānaṃ patto hotī’ti. Ittheke sato sattassa
paramadiṭṭhadhammanibbānaṃ paññapenti. (5: 62)</p>

<p><span class="parno">166</span><a class="wp" id="wp3.25"></a>
<a id="p_6D_172" class="ms"></a>
<a class="msdiv" id="msdiv_99"></a>
Imehi kho te, bhikkhave, samaṇabrāhmaṇā diṭṭhadhammanibbānavādā sato sattassa
paramadiṭṭhadhammanibbānaṃ paññapenti pañcahi vatthūhi. Ye hi keci,
bhikkhave, samaṇā vā brāhmaṇā vā diṭṭhadhammanibbānavādā sato sattassa
paramadiṭṭhadhammanibbānaṃ paññapenti, sabbe te imeheva pañcahi vatthūhi  …
<a class="wp" id="wp3.26"></a>pe … yehi tathāgatassa yathābhuccaṃ vaṇṇaṃ sammā vadamānā vadeyyuṃ.</p>

<p><span class="parno">167</span><a class="wp" id="wp3.27"></a>
<a class="pts1" id="pts1.39"></a>
<a id="p_6D_173" class="ms"></a>
<a class="msdiv" id="msdiv_100"></a>
Imehi kho te, bhikkhave, samaṇabrāhmaṇā aparantakappikā aparantānudiṭṭhino
aparantaṃ ārabbha anekavihitāni adhimuttipadāni abhivadanti catucattārīsāya
vatthūhi. Ye hi keci, bhikkhave, samaṇā vā brāhmaṇā vā aparantakappikā
aparantānudiṭṭhino aparantaṃ ārabbha anekavihitāni adhimuttipadāni abhivadanti,
sabbe te imeheva catucattārīsāya vatthūhi … pe … yehi tathāgatassa yathābhuccaṃ
vaṇṇaṃ sammā vadamānā vadeyyuṃ.</p>

<p><span class="parno">168</span><a class="wp" id="wp3.28"></a>
<a id="p_6D_174" class="ms"></a>
<a class="msdiv" id="msdiv_101"></a>
Imehi kho te, bhikkhave, samaṇabrāhmaṇā pubbantakappikā ca aparantakappikā ca
pubbantāparantakappikā ca pubbantāparantānudiṭṭhino pubbantāparantaṃ ārabbha
anekavihitāni adhimuttipadāni abhivadanti dvāsaṭṭhiyā vatthūhi.</p>

<p><span class="parno">169</span><a class="wp" id="wp3.29"></a>
<a id="p_6D_175" class="ms"></a>
<a class="msdiv" id="msdiv_102"></a>
Ye hi keci, bhikkhave, samaṇā vā brāhmaṇā vā pubbantakappikā vā aparantakappikā
vā pubbantāparantakappikā vā pubbantāparantānudiṭṭhino pubbantāparantaṃ
ārabbha anekavihitāni adhimuttipadāni abhivadanti, sabbe te imeheva dvāsaṭṭhiyā
vatthūhi, etesaṃ vā aññatarena; natthi ito bahiddhā.</p>

<p><span class="parno">170</span><a class="wp" id="wp3.30"></a>
<a id="p_6D_176" class="ms"></a>
<a class="msdiv" id="msdiv_103"></a>
Tayidaṃ, bhikkhave, tathāgato pajānāti: ‘ime diṭṭhiṭṭhānā evangahitā
evaṃparāmaṭṭhā evangatikā bhavanti evaṃabhisamparāyā’ti. Tañca tathāgato
pajānāti, tato ca uttaritaraṃ pajānāti, tañca pajānanaṃ na parāmasati,
aparāmasato cassa paccattaññeva nibbuti viditā. Vedanānaṃ samudayañca
atthangamañca assādañca ādīnavañca nissaraṇañca yathābhūtaṃ viditvā
anupādāvimutto, bhikkhave, tathāgato.</p>

<p><span class="parno">171</span><a class="wp" id="wp3.31"></a>
<a id="p_6D_177" class="ms"></a>
<a class="msdiv" id="msdiv_104"></a>
Ime kho te, bhikkhave, dhammā gambhīrā duddasā duranubodhā santā paṇītā
atakkāvacarā nipuṇā paṇḍitavedanīyā, ye tathāgato sayaṃ abhiññā sacchikatvā
pavedeti, yehi tathāgatassa yathābhuccaṃ vaṇṇaṃ sammā vadamānā vadeyyuṃ.</p>
<h2>4. Attālokapaññattivatthu</h2>
<h3>4.1. Paritassitavipphanditavāra</h3>

<p><span class="parno">172</span><a class="wp" id="wp3.32"></a>
<a class="pts1" id="pts1.40"></a>
<a id="p_6D_178" class="ms"></a>
<a class="msdiv" id="msdiv_105"></a>
Tatra, bhikkhave, ye te samaṇabrāhmaṇā sassatavādā sassataṃ attānañca lokañca
paññapenti catūhi vatthūhi, tadapi tesaṃ bhavataṃ samaṇabrāhmaṇānaṃ ajānataṃ
apassataṃ vedayitaṃ taṇhāgatānaṃ paritassitavipphanditameva.</p>

<p><span class="parno">173</span><a class="wp" id="wp3.33"></a>
<a id="p_6D_179" class="ms"></a>
<a class="msdiv" id="msdiv_106"></a>
Tatra, bhikkhave, ye te samaṇabrāhmaṇā ekaccasassatikā ekaccaasassatikā ekaccaṃ
sassataṃ ekaccaṃ asassataṃ attānañca lokañca paññapenti catūhi vatthūhi, tadapi
tesaṃ bhavataṃ samaṇabrāhmaṇānaṃ ajānataṃ apassataṃ vedayitaṃ taṇhāgatānaṃ
paritassitavipphanditameva.</p>
<hr>

<p><span class="parno">174</span><a class="wp" id="wp3.34"></a>
<a id="p_6D_180" class="ms"></a>
<a class="msdiv" id="msdiv_107"></a>
Tatra, bhikkhave, ye te samaṇabrāhmaṇā antānantikā antānantaṃ lokassa
paññapenti catūhi vatthūhi, tadapi tesaṃ bhavataṃ samaṇabrāhmaṇānaṃ ajānataṃ
apassataṃ vedayitaṃ taṇhāgatānaṃ paritassitavipphanditameva.</p>

<p><span class="parno">175</span><a class="wp" id="wp3.35"></a>
<a id="p_6D_181" class="ms"></a>
<a class="msdiv" id="msdiv_108"></a>
Tatra, bhikkhave, ye te samaṇabrāhmaṇā amarāvikkhepikā tattha tattha pañhaṃ
puṭṭhā samānā vācāvikkhepaṃ āpajjanti amarāvikkhepaṃ catūhi vatthūhi, tadapi
tesaṃ bhavataṃ samaṇabrāhmaṇānaṃ ajānataṃ apassataṃ vedayitaṃ taṇhāgatānaṃ
paritassitavipphanditameva.</p>

<p><span class="parno">176</span><a class="wp" id="wp3.36"></a>
<a id="p_6D_182" class="ms"></a>
<a class="msdiv" id="msdiv_109"></a>
Tatra, bhikkhave, ye te samaṇabrāhmaṇā adhiccasamuppannikā adhiccasamuppannaṃ
attānañca lokañca paññapenti dvīhi vatthūhi, tadapi tesaṃ bhavataṃ
samaṇabrāhmaṇānaṃ ajānataṃ apassataṃ vedayitaṃ taṇhāgatānaṃ paritassitavipphanditameva.</p>
<hr>

<p><span class="parno">177</span><a class="wp" id="wp3.37"></a>
<a id="p_6D_183" class="ms"></a>
<a class="msdiv" id="msdiv_110"></a>
Tatra, bhikkhave, ye te samaṇabrāhmaṇā pubbantakappikā pubbantānudiṭṭhino
pubbantaṃ ārabbha anekavihitāni adhimuttipadāni abhivadanti aṭṭhārasahi
vatthūhi, tadapi tesaṃ bhavataṃ samaṇabrāhmaṇānaṃ ajānataṃ apassataṃ vedayitaṃ
taṇhāgatānaṃ paritassitavipphanditameva.</p>

<p><span class="parno">178</span><a class="wp" id="wp3.38"></a>
<a id="p_6D_184" class="ms"></a>
<a class="msdiv" id="msdiv_111"></a>
Tatra, bhikkhave, ye te samaṇabrāhmaṇā uddhamāghātanikā saññīvādā
uddhamāghātanaṃ saññiṃ attānaṃ paññapenti soḷasahi vatthūhi, tadapi tesaṃ
bhavataṃ samaṇabrāhmaṇānaṃ ajānataṃ apassataṃ vedayitaṃ taṇhāgatānaṃ
paritassitavipphanditameva.</p>

<p><span class="parno">179</span><a class="wp" id="wp3.39"></a>
<a class="pts1" id="pts1.41"></a>
<a id="p_6D_185" class="ms"></a>
<a class="msdiv" id="msdiv_112"></a>
Tatra, bhikkhave, ye te samaṇabrāhmaṇā uddhamāghātanikā asaññīvādā
uddhamāghātanaṃ asaññiṃ attānaṃ paññapenti aṭṭhahi vatthūhi, tadapi tesaṃ
bhavataṃ samaṇabrāhmaṇānaṃ ajānataṃ apassataṃ vedayitaṃ taṇhāgatānaṃ
paritassitavipphanditameva.</p>

<p><span class="parno">180</span><a class="wp" id="wp3.40"></a>
<a id="p_6D_186" class="ms"></a>
<a class="msdiv" id="msdiv_113"></a>
Tatra, bhikkhave, ye te samaṇabrāhmaṇā uddhamāghātanikā nevasaññīnāsaññīvādā
uddhamāghātanaṃ nevasaññīnāsaññiṃ attānaṃ paññapenti aṭṭhahi vatthūhi, tadapi
tesaṃ bhavataṃ samaṇabrāhmaṇānaṃ ajānataṃ apassataṃ vedayitaṃ taṇhāgatānaṃ
paritassitavipphanditameva.</p>

<p><span class="parno">181</span><a class="wp" id="wp3.41"></a>
<a id="p_6D_187" class="ms"></a>
<a class="msdiv" id="msdiv_114"></a>
Tatra, bhikkhave, ye te samaṇabrāhmaṇā ucchedavādā sato sattassa ucchedaṃ
vināsaṃ vibhavaṃ paññapenti sattahi vatthūhi, tadapi tesaṃ bhavataṃ
samaṇabrāhmaṇānaṃ ajānataṃ apassataṃ vedayitaṃ taṇhāgatānaṃ paritassitavipphanditameva.</p>

<p><span class="parno">182</span><a class="wp" id="wp3.42"></a>
<a id="p_6D_188" class="ms"></a>
<a class="msdiv" id="msdiv_115"></a>
Tatra, bhikkhave, ye te samaṇabrāhmaṇā diṭṭhadhammanibbānavādā sato sattassa
paramadiṭṭhadhammanibbānaṃ paññapenti pañcahi vatthūhi, tadapi tesaṃ
bhavataṃ samaṇabrāhmaṇānaṃ ajānataṃ apassataṃ vedayitaṃ taṇhāgatānaṃ
paritassitavipphanditameva.</p>

<p><span class="parno">183</span><a class="wp" id="wp3.43"></a>
<a id="p_6D_189" class="ms"></a>
<a class="msdiv" id="msdiv_116"></a>
Tatra, bhikkhave, ye te samaṇabrāhmaṇā aparantakappikā aparantānudiṭṭhino
aparantaṃ ārabbha anekavihitāni adhimuttipadāni abhivadanti catucattārīsāya
vatthūhi, tadapi tesaṃ bhavataṃ samaṇabrāhmaṇānaṃ ajānataṃ apassataṃ vedayitaṃ
taṇhāgatānaṃ paritassitavipphanditameva.</p>

<p><span class="parno">184</span><a class="wp" id="wp3.44"></a>
<a id="p_6D_190" class="ms"></a>
<a class="msdiv" id="msdiv_117"></a>
Tatra, bhikkhave, ye te samaṇabrāhmaṇā pubbantakappikā ca aparantakappikā ca
pubbantāparantakappikā ca pubbantāparantānudiṭṭhino pubbantāparantaṃ ārabbha
anekavihitāni adhimuttipadāni abhivadanti dvāsaṭṭhiyā vatthūhi, tadapi tesaṃ
bhavataṃ samaṇabrāhmaṇānaṃ ajānataṃ apassataṃ vedayitaṃ taṇhāgatānaṃ
paritassitavipphanditameva.</p>
<h3>4.2. Phassapaccayāvāra</h3>

<p><span class="parno">185</span><a class="wp" id="wp3.45"></a>
<a class="pts1" id="pts1.42"></a>
<a id="p_6D_191" class="ms"></a>
<a class="msdiv" id="msdiv_118"></a>
Tatra, bhikkhave, ye te samaṇabrāhmaṇā sassatavādā sassataṃ attānañca lokañca
paññapenti catūhi vatthūhi, tadapi phassapaccayā.</p>

<p><span class="parno">186</span><a class="wp" id="wp3.46"></a>
<a id="p_6D_192" class="ms"></a>
<a class="msdiv" id="msdiv_119"></a>
Tatra, bhikkhave, ye te samaṇabrāhmaṇā ekaccasassatikā ekaccaasassatikā ekaccaṃ
sassataṃ ekaccaṃ asassataṃ attānañca lokañca paññapenti catūhi vatthūhi, tadapi
phassapaccayā.</p>

<p><span class="parno">187</span><a class="wp" id="wp3.47"></a>
<a id="p_6D_193" class="ms"></a>
<a class="msdiv" id="msdiv_120"></a>
Tatra, bhikkhave, ye te samaṇabrāhmaṇā antānantikā antānantaṃ lokassa
paññapenti catūhi vatthūhi, tadapi phassapaccayā.</p>
<hr>

<p><span class="parno">188</span><a class="wp" id="wp3.48"></a>
<a id="p_6D_194" class="ms"></a>
<a class="msdiv" id="msdiv_121"></a>
Tatra, bhikkhave, ye te samaṇabrāhmaṇā amarāvikkhepikā tattha tattha pañhaṃ
puṭṭhā samānā vācāvikkhepaṃ āpajjanti amarāvikkhepaṃ catūhi vatthūhi, tadapi
phassapaccayā.</p>

<p><span class="parno">189</span><a class="wp" id="wp3.49"></a>
<a id="p_6D_195" class="ms"></a>
<a class="msdiv" id="msdiv_122"></a>
Tatra, bhikkhave, ye te samaṇabrāhmaṇā adhiccasamuppannikā adhiccasamuppannaṃ
attānañca lokañca paññapenti dvīhi vatthūhi, tadapi phassapaccayā.</p>

<p><span class="parno">190</span><a class="wp" id="wp3.50"></a>
<a id="p_6D_196" class="ms"></a>
<a class="msdiv" id="msdiv_123"></a>
Tatra, bhikkhave, ye te samaṇabrāhmaṇā pubbantakappikā pubbantānudiṭṭhino
pubbantaṃ ārabbha anekavihitāni adhimuttipadāni abhivadanti aṭṭhārasahi
vatthūhi, tadapi phassapaccayā.</p>

<p><span class="parno">191</span><a class="wp" id="wp3.51"></a>
<a id="p_6D_197" class="ms"></a>
<a class="msdiv" id="msdiv_124"></a>
Tatra, bhikkhave, ye te samaṇabrāhmaṇā uddhamāghātanikā saññīvādā
uddhamāghātanaṃ saññiṃ attānaṃ paññapenti soḷasahi vatthūhi, tadapi
phassapaccayā.</p>

<p><span class="parno">192</span><a class="wp" id="wp3.52"></a>
<a id="p_6D_198" class="ms"></a>
<a class="msdiv" id="msdiv_125"></a>
Tatra, bhikkhave, ye te samaṇabrāhmaṇā uddhamāghātanikā asaññīvādā
uddhamāghātanaṃ asaññiṃ attānaṃ paññapenti aṭṭhahi vatthūhi, tadapi
phassapaccayā.</p>

<p><span class="parno">193</span><a class="wp" id="wp3.53"></a>
<a id="p_6D_199" class="ms"></a>
<a class="msdiv" id="msdiv_126"></a>
Tatra, bhikkhave, ye te samaṇabrāhmaṇā uddhamāghātanikā nevasaññīnāsaññīvādā
uddhamāghātanaṃ nevasaññīnāsaññiṃ attānaṃ paññapenti aṭṭhahi vatthūhi, tadapi
phassapaccayā.</p>

<p><span class="parno">194</span><a class="wp" id="wp3.54"></a>
<a id="p_6D_200" class="ms"></a>
<a class="msdiv" id="msdiv_127"></a>
Tatra, bhikkhave, ye te samaṇabrāhmaṇā ucchedavādā sato sattassa ucchedaṃ
vināsaṃ vibhavaṃ paññapenti sattahi vatthūhi, tadapi phassapaccayā.</p>

<p><span class="parno">195</span><a class="wp" id="wp3.55"></a>
<a id="p_6D_201" class="ms"></a>
<a class="msdiv" id="msdiv_128"></a>
Tatra, bhikkhave, ye te samaṇabrāhmaṇā diṭṭhadhammanibbānavādā sato sattassa
paramadiṭṭhadhammanibbānaṃ paññapenti pañcahi vatthūhi, tadapi
phassapaccayā.</p>

<p><span class="parno">196</span><a class="wp" id="wp3.56"></a>
<a class="pts1" id="pts1.43"></a>
<a id="p_6D_202" class="ms"></a>
<a class="msdiv" id="msdiv_129"></a>
Tatra, bhikkhave, ye te samaṇabrāhmaṇā aparantakappikā aparantānudiṭṭhino
aparantaṃ ārabbha anekavihitāni adhimuttipadāni abhivadanti catucattārīsāya
vatthūhi, tadapi phassapaccayā.</p>

<p><span class="parno">197</span><a class="wp" id="wp3.57"></a>
<a id="p_6D_203" class="ms"></a>
<a class="msdiv" id="msdiv_130"></a>
Tatra, bhikkhave, ye te samaṇabrāhmaṇā pubbantakappikā ca aparantakappikā ca
pubbantāparantakappikā ca pubbantāparantānudiṭṭhino pubbantāparantaṃ ārabbha
anekavihitāni adhimuttipadāni abhivadanti dvāsaṭṭhiyā vatthūhi, tadapi
phassapaccayā.</p>
<h3>4.3. Netaṃṭhānaṃvijjativāra</h3>

<p><span class="parno">198</span><a class="wp" id="wp3.58"></a>
<a id="p_6D_204" class="ms"></a>
<a class="msdiv" id="msdiv_131"></a>
Tatra, bhikkhave, ye te samaṇabrāhmaṇā sassatavādā sassataṃ attānañca lokañca
paññapenti catūhi vatthūhi, te vata aññatra phassā paṭisaṃvedissantīti netaṃ
ṭhānaṃ vijjati.</p>

<p><span class="parno">199</span><a class="wp" id="wp3.59"></a>
<a id="p_6D_205" class="ms"></a>
<a class="msdiv" id="msdiv_132"></a>
Tatra, bhikkhave, ye te samaṇabrāhmaṇā ekaccasassatikā ekaccaasassatikā ekaccaṃ
sassataṃ ekaccaṃ asassataṃ attānañca lokañca paññapenti catūhi vatthūhi, te
vata aññatra phassā paṭisaṃvedissantīti netaṃ ṭhānaṃ vijjati.</p>

<p><span class="parno">200</span><a class="wp" id="wp3.60"></a>
<a id="p_6D_206" class="ms"></a>
<a class="msdiv" id="msdiv_133"></a>
Tatra, bhikkhave, ye te samaṇabrāhmaṇā antānantikā antānantaṃ lokassa
paññapenti catūhi vatthūhi, te vata aññatra phassā paṭisaṃvedissantīti netaṃ
ṭhānaṃ vijjati.</p>

<p><span class="parno">201</span><a class="wp" id="wp3.61"></a>
<a id="p_6D_207" class="ms"></a>
<a class="msdiv" id="msdiv_134"></a>
Tatra, bhikkhave, ye te samaṇabrāhmaṇā amarāvikkhepikā tattha tattha pañhaṃ
puṭṭhā samānā vācāvikkhepaṃ āpajjanti amarāvikkhepaṃ catūhi vatthūhi, te vata
aññatra phassā paṭisaṃvedissantīti netaṃ ṭhānaṃ vijjati.</p>

<p><span class="parno">202</span><a class="wp" id="wp3.62"></a>
<a id="p_6D_208" class="ms"></a>
<a class="msdiv" id="msdiv_135"></a>
Tatra, bhikkhave, ye te samaṇabrāhmaṇā adhiccasamuppannikā adhiccasamuppannaṃ
attānañca lokañca paññapenti dvīhi vatthūhi, te vata aññatra phassā
paṭisaṃvedissantīti netaṃ ṭhānaṃ vijjati.</p>

<p><span class="parno">203</span><a class="wp" id="wp3.63"></a>
<a id="p_6D_209" class="ms"></a>
<a class="msdiv" id="msdiv_136"></a>
Tatra, bhikkhave, ye te samaṇabrāhmaṇā pubbantakappikā pubbantānudiṭṭhino
pubbantaṃ ārabbha anekavihitāni adhimuttipadāni abhivadanti aṭṭhārasahi
vatthūhi, te vata aññatra phassā paṭisaṃvedissantīti netaṃ ṭhānaṃ vijjati.</p>

<p><span class="parno">204</span><a class="wp" id="wp3.64"></a>
<a class="pts1" id="pts1.44"></a>
<a id="p_6D_210" class="ms"></a>
<a class="msdiv" id="msdiv_137"></a>
Tatra, bhikkhave, ye te samaṇabrāhmaṇā uddhamāghātanikā saññīvādā
uddhamāghātanaṃ saññiṃ attānaṃ paññapenti soḷasahi vatthūhi, te vata aññatra
phassā paṭisaṃvedissantīti netaṃ ṭhānaṃ vijjati.</p>

<p><span class="parno">205</span><a class="wp" id="wp3.65"></a>
<a id="p_6D_211" class="ms"></a>
<a class="msdiv" id="msdiv_138"></a>
Tatra, bhikkhave, ye te samaṇabrāhmaṇā uddhamāghātanikā asaññīvādā,
uddhamāghātanaṃ asaññiṃ attānaṃ paññapenti aṭṭhahi vatthūhi, te vata aññatra
phassā paṭisaṃvedissantīti netaṃ ṭhānaṃ vijjati.</p>

<p><span class="parno">206</span><a class="wp" id="wp3.66"></a>
<a id="p_6D_212" class="ms"></a>
<a class="msdiv" id="msdiv_139"></a>
Tatra, bhikkhave, ye te samaṇabrāhmaṇā uddhamāghātanikā nevasaññīnāsaññīvādā
uddhamāghātanaṃ nevasaññīnāsaññiṃ attānaṃ paññapenti aṭṭhahi vatthūhi, te vata
aññatra phassā paṭisaṃvedissantīti netaṃ ṭhānaṃ vijjati.</p>

<p><span class="parno">207</span><a class="wp" id="wp3.67"></a>
<a id="p_6D_213" class="ms"></a>
<a class="msdiv" id="msdiv_140"></a>
Tatra, bhikkhave, ye te samaṇabrāhmaṇā ucchedavādā sato sattassa ucchedaṃ
vināsaṃ vibhavaṃ paññapenti sattahi vatthūhi, te vata aññatra phassā
paṭisaṃvedissantīti netaṃ ṭhānaṃ vijjati.</p>

<p><span class="parno">208</span><a class="wp" id="wp3.68"></a>
<a id="p_6D_214" class="ms"></a>
<a class="msdiv" id="msdiv_141"></a>
Tatra, bhikkhave, ye te samaṇabrāhmaṇā diṭṭhadhammanibbānavādā sato sattassa
paramadiṭṭhadhammanibbānaṃ paññapenti pañcahi vatthūhi, te vata aññatra
phassā paṭisaṃvedissantīti netaṃ ṭhānaṃ vijjati.</p>

<p><span class="parno">209</span><a class="wp" id="wp3.69"></a>
<a id="p_6D_215" class="ms"></a>
<a class="msdiv" id="msdiv_142"></a>
Tatra, bhikkhave, ye te samaṇabrāhmaṇā aparantakappikā aparantānudiṭṭhino
aparantaṃ ārabbha anekavihitāni adhimuttipadāni abhivadanti catucattārīsāya
vatthūhi, te vata aññatra phassā paṭisaṃvedissantīti netaṃ ṭhānaṃ vijjati.</p>

<p><span class="parno">210</span><a class="wp" id="wp3.70"></a>
<a id="p_6D_216" class="ms"></a>
<a class="msdiv" id="msdiv_143"></a>
Tatra, bhikkhave, ye te samaṇabrāhmaṇā pubbantakappikā ca aparantakappikā ca
pubbantāparantakappikā ca pubbantāparantānudiṭṭhino pubbantāparantaṃ ārabbha
anekavihitāni adhimuttipadāni abhivadanti dvāsaṭṭhiyā vatthūhi, te vata aññatra
phassā paṭisaṃvedissantīti netaṃ ṭhānaṃ vijjati.</p>
<h3>4.4. Diṭṭhigatikādhiṭṭhānavaṭṭakathā</h3>

<p><span class="parno">211</span><a class="wp" id="wp3.71"></a>
<a class="pts1" id="pts1.45"></a>
<a id="p_6D_217" class="ms"></a>
<a class="msdiv" id="msdiv_144"></a>
Tatra, bhikkhave, ye te samaṇabrāhmaṇā sassatavādā sassataṃ attānañca lokañca
paññapenti catūhi vatthūhi, yepi te samaṇabrāhmaṇā ekaccasassatikā
ekaccaasassatikā … pe … yepi te samaṇabrāhmaṇā antānantikā … yepi te
samaṇabrāhmaṇā amarāvikkhepikā … yepi te samaṇabrāhmaṇā adhiccasamuppannikā  …
yepi te samaṇabrāhmaṇā pubbantakappikā … yepi te samaṇabrāhmaṇā
uddhamāghātanikā saññīvādā … yepi te samaṇabrāhmaṇā uddhamāghātanikā asaññīvādā
 …  yepi te samaṇabrāhmaṇā uddhamāghātanikā nevasaññīnāsaññīvādā … yepi te
samaṇabrāhmaṇā ucchedavādā … yepi te samaṇabrāhmaṇā diṭṭhadhammanibbānavādā  …
yepi te samaṇabrāhmaṇā aparantakappikā … yepi te samaṇabrāhmaṇā pubbantakappikā
ca aparantakappikā ca pubbantāparantakappikā ca pubbantāparantānudiṭṭhino
pubbantāparantaṃ ārabbha anekavihitāni adhimuttipadāni abhivadanti dvāsaṭṭhiyā
vatthūhi, sabbe te chahi phassāyatanehi phussa phussa paṭisaṃvedenti tesaṃ
vedanāpaccayā taṇhā, taṇhāpaccayā upādānaṃ, upādānapaccayā bhavo, bhavapaccayā
jāti, jātipaccayā jarāmaraṇaṃ sokaparidevadukkhadomanassupāyāsā
sambhavanti.</p>
<h2>5. Vivaṭṭakathādi</h2>

<p><span class="parno">212</span>
<a id="p_6D_218" class="ms"></a>
<a class="msdiv" id="msdiv_145"></a>
Yato kho, bhikkhave, bhikkhu channaṃ phassāyatanānaṃ samudayañca atthangamañca
assādañca ādīnavañca nissaraṇañca yathābhūtaṃ pajānāti, ayaṃ imehi sabbeheva
uttaritaraṃ pajānāti.</p>

<p><span class="parno">213</span><a class="wp" id="wp3.72"></a>
<a id="p_6D_219" class="ms"></a>
<a class="msdiv" id="msdiv_146"></a>
Ye hi keci, bhikkhave, samaṇā vā brāhmaṇā vā pubbantakappikā vā aparantakappikā
vā pubbantāparantakappikā vā pubbantāparantānudiṭṭhino pubbantāparantaṃ
ārabbha anekavihitāni adhimuttipadāni abhivadanti, sabbe te imeheva dvāsaṭṭhiyā
vatthūhi antojālīkatā, ettha sitāva ummujjamānā ummujjanti, ettha pariyāpannā
antojālīkatāva ummujjamānā ummujjanti.</p>

<p><span class="parno">214</span>
<a class="pts1" id="pts1.46"></a>
<a id="p_6D_220" class="ms"></a>
Seyyathāpi, bhikkhave, dakkho kevaṭṭo vā kevaṭṭantevāsī vā sukhumacchikena
jālena parittaṃ <span class="var" title="udakarahadaṃ (s1-3)" id="note60">udakadahaṃ</span> otthareyya. Tassa evamassa: ‘ye kho keci imasmiṃ
udakadahe oḷārikā pāṇā, sabbe te antojālīkatā. Ettha sitāva ummujjamānā
ummujjanti; ettha pariyāpannā antojālīkatāva ummujjamānā ummujjantī’ti; evameva
kho, bhikkhave, ye hi keci samaṇā vā brāhmaṇā vā pubbantakappikā vā
aparantakappikā vā pubbantāparantakappikā vā pubbantāparantānudiṭṭhino
pubbantāparantaṃ ārabbha anekavihitāni adhimuttipadāni abhivadanti, sabbe te
imeheva dvāsaṭṭhiyā vatthūhi antojālīkatā ettha sitāva ummujjamānā ummujjanti,
ettha pariyāpannā antojālīkatāva ummujjamānā ummujjanti.</p>
<hr>

<p><span class="parno">215</span><a class="wp" id="wp3.73"></a>
<a id="p_6D_221" class="ms"></a>
<a class="msdiv" id="msdiv_147"></a>
Ucchinnabhavanettiko, bhikkhave, tathāgatassa kāyo tiṭṭhati. Yāvassa kāyo
ṭhassati, tāva naṃ dakkhanti devamanussā. Kāyassa bhedā uddhaṃ jīvitapariyādānā
na naṃ dakkhanti devamanussā.</p>

<p><span class="parno">216</span>
<a id="p_6D_222" class="ms"></a>
Seyyathāpi, bhikkhave, ambapiṇḍiyā vaṇṭacchinnāya yāni kānici ambāni
<span class="var" title="vaṇṭūpanibandhanāni (pts1) | vaṇḍapaṭibaddhāni (mr)" id="note61">vaṇṭapaṭibandhāni</span>, sabbāni tāni tadanvayāni bhavanti; evameva kho, bhikkhave,
ucchinnabhavanettiko tathāgatassa kāyo tiṭṭhati, yāvassa kāyo ṭhassati, tāva
naṃ dakkhanti devamanussā, kāyassa bhedā uddhaṃ jīvitapariyādānā na naṃ
dakkhanti devamanussā"ti.</p>
<hr>

<p><span class="parno">217</span><a class="wp" id="wp3.74"></a>
<a id="p_6D_223" class="ms"></a>
<a class="msdiv" id="msdiv_148"></a>
Evaṃ vutte, āyasmā ānando bhagavantaṃ etadavoca: "acchariyaṃ, bhante, abbhutaṃ,
bhante, ko nāmo ayaṃ, bhante, dhammapariyāyo"ti? "Tasmātiha tvaṃ, ānanda, imaṃ
dhammapariyāyaṃ atthajālantipi naṃ dhārehi, dhammajālantipi naṃ dhārehi,
brahmajālantipi naṃ dhārehi, diṭṭhijālantipi naṃ dhārehi, anuttaro
sangāmavijayotipi naṃ dhārehī"ti.</p>

<p><span class="parno">218</span>
<a id="p_6D_224" class="ms"></a>
<a class="msdiv" id="msdiv_149"></a>
Idamavoca bhagavā. Attamanā te bhikkhū bhagavato bhāsitaṃ abhinandunti.
Imasmiñca pana veyyākaraṇasmiṃ bhaññamāne <span class="var" title="sahassī (pts1)" id="note62">dasasahassī</span> lokadhātu akampitthāti.</p>
<p class="endsutta">Brahmajālasuttaṃ niṭṭhitaṃ paṭhamaṃ.</p>
</div>
</section>
<div id="nextprev"><a id="previous-sutta" href="./dn.html"></a><a id="next-sutta" href="./dn2.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../dn/dn.html">Digha Nikaya</a>DN1: The Brahmajāla Sutta
</div>
<a id="bottom"></a>
</footer>
</div><!--container-->
<script src="../js/footer.js"></script>
</body>
</html>
