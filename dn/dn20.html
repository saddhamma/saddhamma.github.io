<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Digha Nikaya 20</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a class="pressed" href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Digha Nikaya</h2>
<h2>DN20: Mahāsudassana Sutta - The Discourse on the Great Convention</h2>
<div id="metaarea">
<ul class="translator">
<li>Translated from the Pali by Ebo Croffie (coming sooner or later).</li>
</ul>
</div>

<section class="raw_sutta">

<div lang="en">
</div>
<div lang="pi">

<p><a id="p_7D_746" class="ms"></a><a class="msdiv" id="msdiv_331"></a><span class="parno">1</span> <span class="evam">Evaṃ me sutaṃ—​</span>   ekaṃ samayaṃ bhagavā sakkesu viharati kapilavatthusmiṃ mahāvane mahatā bhikkhusanghena saddhiṃ pañcamattehi bhikkhusatehi sabbeheva arahantehi; dasahi ca lokadhātūhi devatā yebhuyyena sannipatitā honti bhagavantaṃ dassanāya bhikkhusanghañca. Atha kho catunnaṃ suddhāvāsakāyikānaṃ <span class="var" data-mula="&lt;strong&gt;Ms. 7D:746(dn20:):&lt;/strong&gt;...Atha kho catunnaṃ suddhāvāsakāyikānaṃ devatānaṃ* etadahosi ayaṃ kho bhagavā...&lt;br&gt;" data-content="&lt;strong&gt;(syā1-3. kaṃ. pā1.): &lt;/strong&gt;devānaṃ">devatānaṃ</span> etadahosi:  "ayaṃ kho bhagavā sakkesu viharati kapilavatthusmiṃ mahāvane mahatā bhikkhusanghena saddhiṃ pañcamattehi bhikkhusatehi sabbeheva arahantehi; dasahi ca lokadhātūhi devatā yebhuyyena sannipatitā honti bhagavantaṃ dassanāya bhikkhusanghañca. Yannūna mayampi yena bhagavā tenupasankameyyāma; upasankamitvā bhagavato santike paccekaṃ<span class="var" data-mula="&lt;strong&gt;Ms. 7D:746(dn20:):&lt;/strong&gt;...upasankamitvā bhagavato santike paccekaṃ gāthaṃ* bhāseyyāmāti.&lt;br&gt;" data-content="&lt;strong&gt;(sī.): &lt;/strong&gt;paccekagāthā&lt;br&gt;&lt;strong&gt;(syā1-3. kaṃ. pā1.): &lt;/strong&gt; paccekagāthaṃ"> gāthaṃ</span> bhāseyyāmā"ti.</p>

<p><a id="p_7D_747" class="ms"></a><a class="msdiv" id="msdiv_332"></a><span class="parno">2</span>
Atha kho tā devatā seyyathāpi nāma balavā puriso samiñjitaṃ vā bāhaṃ pasāreyya pasāritaṃ vā bāhaṃ samiñjeyya; evameva – suddhāvāsesu devesu antarahitā bhagavato purato pāturahesuṃ. Atha kho tā devatā bhagavantaṃ abhivādetvā ekamantaṃ aṭṭhaṃsu. Ekamantaṃ ṭhitā kho ekā devatā bhagavato santike imaṃ gāthaṃ abhāsi: </p>
<hr>
<blockquote>

<p><a id="p_7D_748" class="ms"></a><span class="parno">3</span>
"Mahāsamayo pavanasmiṃ,<br> Devakāyā samāgatā;<br>
Āgatamha imaṃ dhammasamayaṃ,<br>
Dakkhitāye aparājitasanghan"ti.
</p>
</blockquote>

<p><a id="p_7D_749" class="ms"></a><span class="parno">4</span>
Atha kho aparā devatā bhagavato santike imaṃ gāthaṃ abhāsi: </p><blockquote>

<p><a id="p_7D_750" class="ms"></a><span class="parno">5</span>
"Tatra bhikkhavo samādahaṃsu,<br> Cittamattano ujukaṃ <span class="var" data-mula="&lt;strong&gt;Ms. 7D:750(dn20:):&lt;/strong&gt;...samādahaṃsu,Cittamattano ujukaṃ akaṃsu*;Sārathīva nettāni gahetvā,...&lt;br&gt;" data-content="&lt;strong&gt;(sī. syā1-3. kaṃ. pā1.): &lt;/strong&gt;ujukamakaṃsu">
akaṃsu</span>;<br> Sārathīva nettāni gahetvā,<br>
Indriyāni rakkhanti paṇḍitā"ti.
</p>
</blockquote>

<p><a id="p_7D_751" class="ms"></a><span class="parno">6</span>
Atha kho aparā devatā bhagavato santike imaṃ gāthaṃ abhāsi: </p><blockquote>

<p><a id="p_7D_752" class="ms"></a><span class="parno">7</span>
"Chetvā khīlaṃ chetvā palighaṃ,<br> Indakhīlaṃ <span class="var" data-mula="&lt;strong&gt;Ms. 7D:752(dn20:):&lt;/strong&gt;...chetvā palighaṃ,Indakhīlaṃ ūhacca* manejā;Te caranti suddhā...&lt;br&gt;" data-content="&lt;strong&gt;(syā1-3. kaṃ.): &lt;/strong&gt;ohacca&lt;br&gt;&lt;strong&gt;(ka.-ma.): &lt;/strong&gt; uhacca">
ūhacca</span> manejā;<br> Te caranti suddhā vimalā,<br>
Cakkhumatā sudantā susunāgā"ti.
</p>
</blockquote>

<p><a id="p_7D_753" class="ms"></a><span class="parno">8</span>
Atha kho aparā devatā bhagavato santike imaṃ gāthaṃ abhāsi: </p><blockquote>

<p><a id="p_7D_754" class="ms"></a><span class="parno">9</span>
"Ye keci buddhaṃ saraṇaṃ gatāse,<br> Na te gamissanti apāyabhūmiṃ;<br>
Pahāya mānusaṃ dehaṃ,<br>
Devakāyaṃ paripūressantī"ti.
</p>
</blockquote>
<h3>1. Devatāsannipāta</h3>

<p><a id="p_7D_755" class="ms"></a><a class="msdiv" id="msdiv_333"></a><span class="parno">10</span>
Atha kho bhagavā bhikkhū āmantesi:  "yebhuyyena, bhikkhave, dasasu lokadhātūsu devatā sannipatitā <span class="var" data-mula="&lt;strong&gt;Ms. 7D:755(dn20:):&lt;/strong&gt;...dasasu lokadhātūsu devatā sannipatitā honti*, tathāgataṃ dassanāya bhikkhusanghañca. ...&lt;br&gt;" data-content="">honti</span>, tathāgataṃ dassanāya bhikkhusanghañca. Yepi te, bhikkhave, ahesuṃ atītamaddhānaṃ arahanto sammāsambuddhā, tesampi bhagavantānaṃ<span class="var" data-mula="&lt;strong&gt;Ms. 7D:755(dn20:):&lt;/strong&gt;...arahanto sammāsambuddhā, tesampi bhagavantānaṃ etapparamāyeva* devatā sannipatitā ahesuṃ seyyathāpi mayhaṃ...&lt;br&gt;" data-content="&lt;strong&gt;(sī. syā1-3. kaṃ. pā1.): &lt;/strong&gt;etaparamāyeva"> etapparamāyeva</span> devatā sannipatitā ahesuṃ seyyathāpi mayhaṃ etarahi. Yepi te, bhikkhave, bhavissanti anāgatamaddhānaṃ arahanto sammāsambuddhā, tesampi bhagavantānaṃ etapparamāyeva devatā sannipatitā bhavissanti seyyathāpi mayhaṃ etarahi. Ācikkhissāmi, bhikkhave, devakāyānaṃ nāmāni; kittayissāmi, bhikkhave, devakāyānaṃ nāmāni; desessāmi, bhikkhave, devakāyānaṃ nāmāni. Taṃ suṇātha, sādhukaṃ manasikarotha, bhāsissāmī"ti. "Evaṃ, bhante"ti kho te bhikkhū bhagavato paccassosuṃ.</p>
<hr>

<p><a id="p_7D_756" class="ms"></a><a class="msdiv" id="msdiv_334"></a><span class="parno">11</span>
Bhagavā etadavoca: </p>

<blockquote>

<p><a id="p_7D_757" class="ms"></a><span class="parno">12</span>
"Silokamanukassāmi,<br> yattha bhummā tadassitā;<br>
Ye sitā girigabbharaṃ,<br>
pahitattā samāhitā.
</p>

<p><a id="p_7D_758" class="ms"></a><span class="parno">13</span>
Puthūsīhāva sallīnā,<br> lomahaṃsābhisambhuno;<br>
Odātamanasā suddhā,<br><span class="var" data-mula="&lt;strong&gt;Ms. 7D:758(dn20:):&lt;/strong&gt;...Odātamanasā suddhā,vippasannamanāvilā*.&lt;br&gt;" data-content="&lt;strong&gt;(sī. pā1. ka.-ma.): &lt;/strong&gt;vippasannā manāvilā">
vippasannamanāvilā</span>.</p>

<p><a id="p_7D_759" class="ms"></a><span class="parno">14</span>
Bhiyyo pañcasate ñatvā,<br> vane kāpilavatthave;<br>
Tato āmantayī satthā,<br>
sāvake sāsane rate.
</p>

<p><a id="p_7D_760" class="ms"></a><span class="parno">15</span>
‘Devakāyā abhikkantā,<br> te vijānātha bhikkhavo’;<br>
Te ca ātappamakaruṃ,<br>
sutvā buddhassa sāsanaṃ.
</p>

<p><a id="p_7D_761" class="ms"></a><span class="parno">16</span>
Tesaṃ pāturahu ñāṇaṃ,<br> amanussānadassanaṃ;<br>
Appeke satamaddakkhuṃ,<br>
sahassaṃ atha sattariṃ.
</p>

<p><a id="p_7D_762" class="ms"></a><span class="parno">17</span>
Sataṃ eke sahassānaṃ,<br> amanussānamaddasuṃ;<br>
Appekenantamaddakkhuṃ,<br>
disā sabbā phuṭā ahuṃ.
</p>

<p><a id="p_7D_763" class="ms"></a><span class="parno">18</span>
Tañca sabbaṃ abhiññāya,<br><span class="var" data-mula="&lt;strong&gt;Ms. 7D:763(dn20:):&lt;/strong&gt;...Tañca sabbaṃ abhiññāya,vavatthitvāna* cakkhumā;Tato āmantayī satthā...&lt;br&gt;" data-content="&lt;strong&gt;(syā1-3. kaṃ. pā1.): &lt;/strong&gt;vavakkhitvāna&lt;br&gt;&lt;strong&gt;(ṭīkā): &lt;/strong&gt; avekkhitvāna"> vavatthitvāna</span> cakkhumā;<br> Tato āmantayī satthā,<br>
sāvake sāsane rate.
</p>

<p><a id="p_7D_764" class="ms"></a><span class="parno">19</span>
‘Devakāyā abhikkantā,<br> te vijānātha bhikkhavo;<br>
Ye vohaṃ kittayissāmi,<br>
girāhi anupubbaso’.
</p>
</blockquote>
<hr>
<blockquote>

<p><a id="p_7D_765" class="ms"></a><a class="msdiv" id="msdiv_335"></a><span class="parno">20</span>
Sattasahassā te yakkhā,<br> bhummā kāpilavatthavā;<br>
Iddhimanto jutimanto,<br>
vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p>

<p><a id="p_7D_766" class="ms"></a><span class="parno">21</span>
Chasahassā hemavatā,<br> yakkhā nānattavaṇṇino;<br>
Iddhimanto
<span class="var" data-mula="&lt;strong&gt;Ms. 7D:766(dn20:):&lt;/strong&gt;...yakkhā nānattavaṇṇino;Iddhimanto jutimanto*,vaṇṇavanto yasassino;Modamānā...&lt;br&gt;" data-content="&lt;strong&gt;(pā1.): &lt;/strong&gt;jutīmanto">jutimanto</span>,<br> vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p>

<p><a id="p_7D_767" class="ms"></a><span class="parno">22</span>
Sātāgirā tisahassā,<br> yakkhā nānattavaṇṇino;<br>
Iddhimanto jutimanto,<br>
vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p>

<p><a id="p_7D_768" class="ms"></a><span class="parno">23</span>
Iccete soḷasasahassā,<br> yakkhā nānattavaṇṇino;<br>
Iddhimanto jutimanto,<br>
vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p>

<p><a id="p_7D_769" class="ms"></a><span class="parno">24</span>
Vessāmittā pañcasatā,<br> yakkhā nānattavaṇṇino;<br>
Iddhimanto jutimanto,<br>
vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p>

<p><a id="p_7D_770" class="ms"></a><span class="parno">25</span>
Kumbhīro rājagahiko,<br> vepullassa nivesanaṃ;<br>
Bhiyyo naṃ satasahassaṃ,<br>
yakkhānaṃ payirupāsati;<br>
Kumbhīro rājagahiko,<br>
sopāgā samitiṃ vanaṃ.
</p>
</blockquote>
<hr>
<blockquote>

<p><a id="p_7D_771" class="ms"></a><a class="msdiv" id="msdiv_336"></a><span class="parno">26</span>
Purimañca disaṃ rājā,<br> dhataraṭṭho pasāsati;<br>
Gandhabbānaṃ adhipati,<br>
mahārājā yasassiso.
</p>

<p><a id="p_7D_772" class="ms"></a><span class="parno">27</span>
Puttāpi tassa bahavo,<br> indanāmā mahabbalā;<br>
Iddhimanto jutimanto,<br>
vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p>

<p><a id="p_7D_773" class="ms"></a><span class="parno">28</span>
Dakkhiṇañca disaṃ rājā,<br> virūḷho taṃ
<span class="var" data-mula="&lt;strong&gt;Ms. 7D:773(dn20:):&lt;/strong&gt;...rājā,virūḷho taṃ pasāsati*;Kumbhaṇḍānaṃ adhipati,mahārājā...&lt;br&gt;" data-content="&lt;strong&gt;(syā1-3. kaṃ.): &lt;/strong&gt;tappasāsati">pasāsati</span>;<br> Kumbhaṇḍānaṃ adhipati,<br>
mahārājā yasassiso.
</p>

<p><a id="p_7D_774" class="ms"></a><span class="parno">29</span>
Puttāpi tassa bahavo,<br> indanāmā mahabbalā;<br>
Iddhimanto jutimanto,<br>
vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p>

<p><a id="p_7D_775" class="ms"></a><span class="parno">30</span>
Pacchimañca disaṃ rājā,<br> virūpakkho pasāsati;<br>
Nāgānañca adhipati,<br>
mahārājā yasassiso.
</p>

<p><a id="p_7D_776" class="ms"></a><span class="parno">31</span>
Puttāpi tassa bahavo,<br> indanāmā mahabbalā;<br>
Iddhimanto jutimanto,<br>
vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p>

<p><a id="p_7D_777" class="ms"></a><span class="parno">32</span>
Uttarañca disaṃ rājā,<br> kuvero taṃ pasāsati;<br>
Yakkhānañca adhipati,<br>
mahārājā yasassiso.
</p>

<p><a id="p_7D_778" class="ms"></a><span class="parno">33</span>
Puttāpi tassa bahavo,<br> indanāmā mahabbalā;<br>
Iddhimanto jutimanto,<br>
vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p>

<p><a id="p_7D_779" class="ms"></a><span class="parno">34</span>
Purimaṃ disaṃ dhataraṭṭho,<br> dakkhiṇena virūḷhako;<br>
Pacchimena virūpakkho,<br>
kuvero uttaraṃ disaṃ.
</p>

<p><a id="p_7D_780" class="ms"></a><span class="parno">35</span>
Cattāro te mahārājā,<br> samantā caturo disā;
<br><span class="var" data-mula="&lt;strong&gt;Ms. 7D:780(dn20:):&lt;/strong&gt;...samantā caturo disā;Daddallamānā* aṭṭhaṃsu,vane kāpilavatthave....&lt;br&gt;" data-content="&lt;strong&gt;(ka.-ma.): &lt;/strong&gt;daddaḷhamānā">Daddallamānā</span> aṭṭhaṃsu,<br> vane kāpilavatthave.
</p>

<p><a id="p_7D_781" class="ms"></a><a class="msdiv" id="msdiv_337"></a><span class="parno">36</span>
Tesaṃ māyāvino dāsā,<br><span class="var" data-mula="&lt;strong&gt;Ms. 7D:781(dn20:):&lt;/strong&gt;...Tesaṃ māyāvino dāsā,āguṃ* vañcanikā saṭhā;Māyā kuṭeṇḍu...&lt;br&gt;" data-content="&lt;strong&gt;(syā1-3. kaṃ.): &lt;/strong&gt;āgū&lt;br&gt;&lt;strong&gt;(pā1.): &lt;/strong&gt; āgu evamuparipi"> āguṃ</span> vañcanikā saṭhā;<br> Māyā kuṭeṇḍu
<span class="var" data-mula="&lt;strong&gt;Ms. 7D:781(dn20:):&lt;/strong&gt;...saṭhā;Māyā kuṭeṇḍu viṭeṇḍu*,viṭucca viṭuṭo saha....&lt;br&gt;" data-content="&lt;strong&gt;(sī. syā1-3. kaṃ. pā1.): &lt;/strong&gt;veṭeṇḍu">viṭeṇḍu</span>, <br><span class="var" data-mula="&lt;strong&gt;Ms. 7D:781(dn20:):&lt;/strong&gt;...Māyā kuṭeṇḍu viṭeṇḍu,viṭucca* viṭuṭo saha.&lt;br&gt;" data-content="&lt;strong&gt;(syā1-3. kaṃ.): &lt;/strong&gt;viṭū ca">viṭucca</span> viṭuṭo saha.</p>

<p><a id="p_7D_782" class="ms"></a><span class="parno">37</span>
Candano kāmaseṭṭho ca, <br><span class="var" data-mula="&lt;strong&gt;Ms. 7D:782(dn20:):&lt;/strong&gt;...Candano kāmaseṭṭho ca,kinnighaṇḍu* nighaṇḍu ca;Panādo opamañño...&lt;br&gt;" data-content="&lt;strong&gt;(syā1-3. kaṃ. pā1.): &lt;/strong&gt;kinnughaṇḍu">kinnighaṇḍu</span> nighaṇḍu ca;<br> Panādo opamañño ca,<br>
devasūto ca mātali.
</p>

<p><a id="p_7D_783" class="ms"></a><span class="parno">38</span>
Cittaseno ca gandhabbo,<br> naḷorājā
<span class="var" data-mula="&lt;strong&gt;Ms. 7D:783(dn20:):&lt;/strong&gt;...ca gandhabbo,naḷorājā janesabho*;Āgā pañcasikho ceva,...&lt;br&gt;" data-content="&lt;strong&gt;(syā1-3. kaṃ.): &lt;/strong&gt;janosabho">janesabho</span>;<br> Āgā pañcasikho ceva,<br>
timbarū <span class="var" data-mula="&lt;strong&gt;Ms. 7D:783(dn20:):&lt;/strong&gt;...pañcasikho ceva,timbarū sūriyavacchasā*.&lt;br&gt;" data-content="&lt;strong&gt;(sī. pā1.): &lt;/strong&gt;suriyavaccasā&lt;br&gt;&lt;strong&gt;(syā1-3. kaṃ.): &lt;/strong&gt; suriyavacchasā">
sūriyavacchasā</span>.</p>

<p><a id="p_7D_784" class="ms"></a><span class="parno">39</span>
Ete caññe ca rājāno,<br> gandhabbā saha rājubhi;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p>
</blockquote>
<hr>
<blockquote>

<p><a id="p_7D_785" class="ms"></a><a class="msdiv" id="msdiv_338"></a><span class="parno">40</span>
Athāguṃ nāgasā nāgā,<br> vesālā sahatacchakā;<br>
Kambalassatarā āguṃ,<br>
pāyāgā saha ñātibhi.
</p>

<p><a id="p_7D_786" class="ms"></a><span class="parno">41</span>
Yāmunā dhataraṭṭhā ca,<br> āgū nāgā yasassino;<br>
Erāvaṇo mahānāgo,<br>
sopāgā samitiṃ vanaṃ.
</p>

<p><a id="p_7D_787" class="ms"></a><span class="parno">42</span>
Ye nāgarāje sahasā haranti,<br> Dibbā dijā pakkhi visuddhacakkhū;
<br><span class="var" data-mula="&lt;strong&gt;Ms. 7D:787(dn20:):&lt;/strong&gt;...dijā pakkhi visuddhacakkhū;Vehāyasā* te vanamajjhapattā,Citrā supaṇṇā...&lt;br&gt;" data-content="&lt;strong&gt;(sī. pā1.): &lt;/strong&gt;vehāsayā">Vehāyasā</span> te vanamajjhapattā,<br> Citrā supaṇṇā iti tesa nāmaṃ.
</p>

<p><a id="p_7D_788" class="ms"></a><span class="parno">43</span>
Abhayaṃ tadā nāgarājānamāsi,<br> Supaṇṇato khemamakāsi buddho;<br>
Saṇhāhi vācāhi upavhayantā,<br>
Nāgā supaṇṇā saraṇamakaṃsu buddhaṃ.
</p>

</blockquote>
<hr>
<blockquote>


<p><a id="p_7D_789" class="ms"></a><a class="msdiv" id="msdiv_339"></a><span class="parno">44</span>
Jitā vajirahatthena,<br> samuddaṃ asurāsitā;<br>
Bhātaro vāsavassete,<br>
iddhimanto yasassino.
</p>

<p><a id="p_7D_790" class="ms"></a><span class="parno">45</span>
Kālakañcā<span class="var" data-mula="&lt;strong&gt;Ms. 7D:790(dn20:):&lt;/strong&gt;Kālakañcā mahābhismā*,asurā dānaveghasā;Vepacitti...&lt;br&gt;" data-content="&lt;strong&gt;(sī. syā1-3.): &lt;/strong&gt;kālakañjā mahābhismā&lt;br&gt;&lt;strong&gt;(pā1.): &lt;/strong&gt; kālakañjā mahābhiṃsā"> mahābhismā</span>,<br> asurā dānaveghasā;<br>
Vepacitti sucitti ca,<br>
pahārādo namucī saha.
</p>

<p><a id="p_7D_791" class="ms"></a><span class="parno">46</span>
Satañca baliputtānaṃ,<br> sabbe verocanāmakā;<br>
Sannayhitvā balisenaṃ,<br>
rāhubhaddamupāgamuṃ;
<br><span class="squo">‘</span> Samayo dāni bhaddante,<br> bhikkhūnaṃ samitiṃ vanaṃ’.
</p>
</blockquote>
<hr>
<blockquote>

<p><a id="p_7D_792" class="ms"></a><a class="msdiv" id="msdiv_340"></a><span class="parno">47</span>
Āpo ca devā pathavī,<br> tejo vāyo tadāgamuṃ;<br>
Varuṇā
<span class="var" data-mula="&lt;strong&gt;Ms. 7D:792(dn20:):&lt;/strong&gt;...vāyo tadāgamuṃ;Varuṇā vāraṇā* devā,somo ca yasasā...&lt;br&gt;" data-content="&lt;strong&gt;(sī. syā1-3. kaṃ. pā1.): &lt;/strong&gt;vāruṇā">vāraṇā</span> devā,<br> somo ca yasasā saha.
</p>

<p><a id="p_7D_793" class="ms"></a><span class="parno">48</span>
Mettā karuṇā kāyikā,<br> āguṃ devā yasassino;<br>
Dasete dasadhā kāyā,<br>
sabbe nānattavaṇṇino.
</p>

<p><a id="p_7D_794" class="ms"></a><span class="parno">49</span>
Iddhimanto jutimanto,<br> vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p>

<p><a id="p_7D_795" class="ms"></a><span class="parno">50</span>
Veṇḍudevā sahali<span class="var" data-mula="&lt;strong&gt;Ms. 7D:795(dn20:):&lt;/strong&gt;Veṇḍudevā sahali ca*,asamā ca duve yamā...&lt;br&gt;" data-content="&lt;strong&gt;(sī.): &lt;/strong&gt;veṇhū ca devā sahalī ca&lt;br&gt;&lt;strong&gt;(syā1-3. kaṃ.): &lt;/strong&gt; veṇḍū ca devā sahalī ca&lt;br&gt;&lt;strong&gt;(pā1.): &lt;/strong&gt; veṇhū ca devā sahaḷī ca"> ca</span>,<br> asamā ca duve yamā;<br>
Candassūpanisā devā,<br>
candamāguṃ purakkhatvā.
</p>

<p><a id="p_7D_796" class="ms"></a><span class="parno">51</span><span class="var" data-mula="&lt;strong&gt;Ms. 7D:796(dn20:):&lt;/strong&gt;Sūriyassūpanisā* devā,sūriyamāguṃ purakkhatvā;...&lt;br&gt;" data-content="&lt;strong&gt;(sī. syā1-3. kaṃ. pā1.): &lt;/strong&gt;suriyassūpanisā">
Sūriyassūpanisā</span> devā,<br> sūriyamāguṃ purakkhatvā;<br>
Nakkhattāni purakkhatvā,<br>
āguṃ mandavalāhakā.
</p>

<p><a id="p_7D_797" class="ms"></a><span class="parno">52</span>
Vasūnaṃ vāsavo seṭṭho,<br> sakkopāgā purindado;<br>
Dasete dasadhā kāyā,<br>
sabbe nānattavaṇṇino.
</p>

<p><a id="p_7D_798" class="ms"></a><span class="parno">53</span>
Iddhimanto jutimanto,<br> vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p>

<p><a id="p_7D_799" class="ms"></a><span class="parno">54</span>
Athāguṃ sahabhū devā,<br> jalamaggi sikhāriva;<br>
Ariṭṭhakā ca rojā ca,<br>
umāpupphanibhāsino.
</p>

<p><a id="p_7D_800" class="ms"></a><span class="parno">55</span>
Varuṇā sahadhammā ca,<br> accutā ca anejakā;<br>
Sūleyyarucirā āguṃ,<br>
āguṃ vāsavanesino;<br>
Dasete dasadhā kāyā,<br>
sabbe nānattavaṇṇino.
</p>

<p><a id="p_7D_801" class="ms"></a><span class="parno">56</span>
Iddhimanto jutimanto,<br> vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p>

<p><a id="p_7D_802" class="ms"></a><span class="parno">57</span>
Samānā mahāsamanā,<br> mānusā mānusuttamā;<br>
Khiḍḍāpadosikā āguṃ,<br>
āguṃ manopadosikā.
</p>

<p><a id="p_7D_803" class="ms"></a><span class="parno">58</span>
Athāguṃ harayo devā,<br> ye ca lohitavāsino;<br>
Pāragā mahāpāragā,<br>
āguṃ devā yasassino;<br>
Dasete dasadhā kāyā,<br>
sabbe nānattavaṇṇino.
</p>

<p><a id="p_7D_804" class="ms"></a><span class="parno">59</span>
Iddhimanto jutimanto,<br> vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p>

<p><a id="p_7D_805" class="ms"></a><span class="parno">60</span>
Sukkā <span class="var" data-mula="&lt;strong&gt;Ms. 7D:805(dn20:):&lt;/strong&gt;Sukkā karambhā* aruṇā,āguṃ veghanasā saha...&lt;br&gt;" data-content="&lt;strong&gt;(sī. syā1-3. kaṃ. pā1.): &lt;/strong&gt;karumhā">karambhā</span> aruṇā,<br> āguṃ veghanasā saha;<br>
Odātagayhā pāmokkhā,<br>
āguṃ devā vicakkhaṇā.
</p>

<p><a id="p_7D_806" class="ms"></a><span class="parno">61</span>
Sadāmattā hāragajā,<br> missakā ca yasassino;<br>
Thanayaṃ āga pajjunno,<br>
yo disā abhivassati.
</p>

<p><a id="p_7D_807" class="ms"></a><span class="parno">62</span>
Dasete dasadhā kāyā,<br> sabbe nānattavaṇṇino;<br>
Iddhimanto jutimanto,<br>
vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p>

<p><a id="p_7D_808" class="ms"></a><span class="parno">63</span>
Khemiyā tusitā yāmā,<br> kaṭṭhakā ca yasassino;<br>
Lambītakā lāmaseṭṭhā,<br>
jotināmā ca āsavā;<br>
Nimmānaratino āguṃ,<br>
athāguṃ paranimmitā.
</p>

<p><a id="p_7D_809" class="ms"></a><span class="parno">64</span>
Dasete dasadhā kāyā,<br> sabbe nānattavaṇṇino;<br>
Iddhimanto jutimanto,<br>
vaṇṇavanto yasassino;<br>
Modamānā abhikkāmuṃ,<br>
bhikkhūnaṃ samitiṃ vanaṃ.
</p>

<p><a id="p_7D_810" class="ms"></a><span class="parno">65</span>
Saṭṭhete devanikāyā,<br> sabbe nānattavaṇṇino;<br>
Nāmanvayena
<span class="var" data-mula="&lt;strong&gt;Ms. 7D:810(dn20:):&lt;/strong&gt;...sabbe nānattavaṇṇino;Nāmanvayena āgacchuṃ*,ye caññe sadisā saha...&lt;br&gt;" data-content="&lt;strong&gt;(sī. syā1-3. kaṃ. pā1.): &lt;/strong&gt;āgañchuṃ">āgacchuṃ</span>,<br> ye caññe sadisā saha.
</p>

<p><a id="p_7D_811" class="ms"></a><span class="parno">66</span>
‘<span class="var" data-mula="&lt;strong&gt;Ms. 7D:811(dn20:):&lt;/strong&gt;Pavuṭṭhajātimakhilaṃ*,oghatiṇṇamanāsavaṃ;Dakkhemoghataraṃ nāgaṃ...&lt;br&gt;" data-content="&lt;strong&gt;(sī. pā1.): &lt;/strong&gt;pavutthajātiṃ akhilaṃ&lt;br&gt;&lt;strong&gt;(syā1-3. kaṃ.): &lt;/strong&gt; pavutthajātimakkhīlaṃ"> Pavuṭṭhajātimakhilaṃ</span>,<br> oghatiṇṇamanāsavaṃ;<br>
Dakkhemoghataraṃ nāgaṃ,<br>
candaṃva asitātigaṃ’.
</p>
</blockquote>
<hr>
<blockquote>

<p><a id="p_7D_812" class="ms"></a><a class="msdiv" id="msdiv_341"></a><span class="parno">67</span>
Subrahmā paramatto <span class="var" data-mula="&lt;strong&gt;Ms. 7D:812(dn20:):&lt;/strong&gt;Subrahmā paramatto ca*,puttā iddhimato saha;...&lt;br&gt;" data-content="&lt;strong&gt;(ka.-ma.): &lt;/strong&gt;paramattho ca">ca</span>,<br> puttā iddhimato saha;<br>
Sanankumāro tisso ca,<br>
sopāga samitiṃ vanaṃ.
</p>

<p><a id="p_7D_813" class="ms"></a><span class="parno">68</span>
Sahassaṃ brahmalokānaṃ,<br> mahābrahmābhitiṭṭhati;<br>
Upapanno jutimanto,<br>
bhismākāyo yasassiso.
</p>

<p><a id="p_7D_814" class="ms"></a><span class="parno">69</span>
Dasettha issarā āguṃ,<br> paccekavasavattino;<br>
Tesañca majjhato āga,<br>
hārito parivārito.
</p>
</blockquote>
<hr>
<blockquote>

<p><a id="p_7D_815" class="ms"></a><a class="msdiv" id="msdiv_342"></a><span class="parno">70</span>
Te ca sabbe abhikkante,<br><span class="var" data-mula="&lt;strong&gt;Ms. 7D:815(dn20:):&lt;/strong&gt;...ca sabbe abhikkante,sainde* deve sabrahmake;Mārasenā ...&lt;br&gt;" data-content="&lt;strong&gt;(syā1-3. kaṃ.): &lt;/strong&gt;sinde&lt;br&gt;&lt;strong&gt;(pā1.): &lt;/strong&gt; sainda"> sainde</span> deve sabrahmake;<br> Mārasenā abhikkāmi,<br>
passa kaṇhassa mandiyaṃ.
</p>

<p><a id="p_7D_816" class="ms"></a><span class="parno">71</span>
‘Etha gaṇhatha bandhatha,<br> rāgena baddhamatthu vo;<br>
Samantā parivāretha,<br>
mā vo muñcittha koci naṃ’.
</p>

<p><a id="p_7D_817" class="ms"></a><span class="parno">72</span>
Iti tattha mahāseno,<br> kaṇho senaṃ apesayi;<br>
Pāṇinā talamāhacca,<br>
saraṃ katvāna bheravaṃ.
</p>

<p><a id="p_7D_818" class="ms"></a><span class="parno">73</span>
Yathā pāvussako megho,<br> thanayanto savijjuko;<br>
Tadā so paccudāvatti,<br>
sankuddho
<span class="var" data-mula="&lt;strong&gt;Ms. 7D:818(dn20:):&lt;/strong&gt;...so paccudāvatti,sankuddho asayaṃvase*.&lt;br&gt;" data-content="&lt;strong&gt;(sī. pā1.): &lt;/strong&gt;asayaṃvasī">asayaṃvase</span>.</p>

<p><a id="p_7D_819" class="ms"></a><a class="msdiv" id="msdiv_343"></a><span class="parno">74</span>
Tañca sabbaṃ abhiññāya,<br> vavatthitvāna cakkhumā;<br>
Tato āmantayī satthā,<br>
sāvake sāsane rate.
</p>

<p><a id="p_7D_820" class="ms"></a><span class="parno">75</span>
‘Mārasenā abhikkantā,<br> te vijānātha bhikkhavo’;<br>
Te ca ātappamakaruṃ,<br>
sutvā buddhassa sāsanaṃ;<br>
Vītarāgehi pakkāmuṃ,<br>
nesaṃ lomāpi iñjayuṃ.
</p>
</blockquote>
<hr>
<blockquote>

<p><a id="p_7D_821" class="ms"></a><span class="parno">76</span>
‘Sabbe vijitasangāmā,<br> bhayātītā yasassino;<br>
Modanti saha bhūtehi,<br>
sāvakā te janesutā’"ti.
</p>
</blockquote>
<p class="endsutta">Mahāsamayasuttaṃ niṭṭhitaṃ sattamaṃ.</p>
</div>
</section>
<div id="nextprev"><a id="previous-sutta" href="./dn19.html"></a><a id="next-sutta" href="./dn21.html"></a></div>
</div>
<footer>
<div id="breadcrumbs">
<a href="../home/index.html">Home</a><a href="../dn/dn.html">Digha Nikaya</a>DN20: Mahāsudassana Sutta
</div>
<a id="bottom"></a>
</footer>
</div>
<script src="../js/footer.js"></script>
</body>
</html>
