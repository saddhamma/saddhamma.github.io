<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/favicon.ico">
<title>Digha Nikaya 4</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a class="pressed" href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Digha Nikaya</h2>
<h2>DN4: Soṇadaṇḍa Sutta - About Soṇadaṇḍa</h2>

<div id="metaarea">
<ul class="translator">
<li>Translated from the Pali by Ebo Croffie (coming sooner or later).</li>
</ul>
</div>

<section class="raw_sutta">

<div lang="en">
</div>

<div lang="pi">
<h2>1. Campeyyakabrāhmaṇagahapatikā</h2>

<p><span class="parno">1</span><a class="wp" id="wp1"></a>
<a class="pts1" id="pts1.111"></a>
<a id="p_6D_426" class="ms"></a>
<a class="msdiv" id="msdiv_300"></a>
<span class="evam">Evaṃ me sutaṃ—​</span>   ekaṃ samayaṃ bhagavā angesu cārikaṃ caramāno mahatā bhikkhusanghena saddhiṃ
pañcamattehi bhikkhusatehi yena campā tadavasari. Tatra sudaṃ bhagavā campāyaṃ
viharati gaggarāya pokkharaṇiyā tīre. Tena kho pana samayena soṇadaṇḍo brāhmaṇo
campaṃ ajjhāvasati sattussadaṃ satiṇakaṭṭhodakaṃ sadhaññaṃ rājabhoggaṃ raññā
māgadhena seniyena bimbisārena dinnaṃ rājadāyaṃ brahmadeyyaṃ.</p>

<p><span class="parno">2</span><a class="wp" id="wp2"></a>
<a class="pts1" id="pts1.112"></a>
<a id="p_6D_427" class="ms"></a>
<a class="msdiv" id="msdiv_301"></a>
Assosuṃ kho campeyyakā brāhmaṇagahapatikā: "samaṇo khalu bho gotamo sakyaputto
sakyakulā pabbajito angesu cārikaṃ caramāno mahatā bhikkhusaṃghena saddhiṃ
pañcamattehi bhikkhusatehi campaṃ anuppatto campāyaṃ viharati gaggarāya
pokkharaṇiyā tīre. Taṃ kho pana bhavantaṃ gotamaṃ evaṃ kalyāṇo kittisaddo
abbhuggato: ‘itipi so bhagavā arahaṃ sammāsambuddho vijjācaraṇasampanno sugato
lokavidū anuttaro purisadammasārathi satthā devamanussānaṃ buddho bhagavā’. So
imaṃ lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ
sadevamanussaṃ sayaṃ abhiññā sacchikatvā pavedeti. So dhammaṃ deseti
ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ
kevalaparipuṇṇaṃ parisuddhaṃ brahmacariyaṃ pakāseti. Sādhu kho pana
tathārūpānaṃ arahataṃ dassanaṃ hotī"ti. Atha kho campeyyakā brāhmaṇagahapatikā
campāya nikkhamitvā <span class="var" title="sanghāsanghī (s1-3, pts1)" id="note165">sanghasanghī</span> gaṇībhūtā yena gaggarā pokkharaṇī
tenupasankamanti.</p>

<hr>

<p><span class="parno">3</span><a class="wp" id="wp3"></a>
<a class="pts1" id="pts1.113"></a>
<a id="p_6D_428" class="ms"></a>
<a class="msdiv" id="msdiv_302"></a>
Tena kho pana samayena soṇadaṇḍo brāhmaṇo uparipāsāde divāseyyaṃ upagato hoti.
Addasā kho soṇadaṇḍo brāhmaṇo campeyyake brāhmaṇagahapatike campāya nikkhamitvā
<span class="var" title="sanghāsanghī (s1-3, pts1)" id="note166">sanghasanghī</span> gaṇībhūte yena gaggarā pokkharaṇī tenupasankamante. Disvā khattaṃ
āmantesi: "kiṃ nu kho, bho khatte, campeyyakā brāhmaṇagahapatikā campāya
nikkhamitvā sanghasanghī gaṇībhūtā yena gaggarā pokkharaṇī tenupasankamantī"ti?
"Atthi kho, bho, samaṇo gotamo sakyaputto sakyakulā pabbajito angesu cārikaṃ
caramāno mahatā bhikkhusaṃghena saddhiṃ pañcamattehi bhikkhusatehi campaṃ
anuppatto campāyaṃ viharati gaggarāya pokkharaṇiyā tīre. Taṃ kho pana bhavantaṃ
gotamaṃ evaṃ kalyāṇo kittisaddo abbhuggato: ‘itipi so bhagavā arahaṃ
sammāsambuddho vijjācaraṇasampanno sugato lokavidū anuttaro purisadammasārathi
satthā devamanussānaṃ buddho bhagavā’ti. Tamete bhavantaṃ gotamaṃ dassanāya
upasankamantī"ti. "Tena hi, bho khatte, yena campeyyakā brāhmaṇagahapatikā
tenupasankama, upasankamitvā campeyyake brāhmaṇagahapatike evaṃ vadehi:
‘soṇadaṇḍo, bho, brāhmaṇo evamāha—āgamentu kira bhavanto, soṇadaṇḍopi
brāhmaṇo samaṇaṃ gotamaṃ dassanāya upasankamissatī’"ti. "Evaṃ, bho"ti kho so
khattā soṇadaṇḍassa brāhmaṇassa paṭissutvā yena campeyyakā brāhmaṇagahapatikā
tenupasankami; upasankamitvā campeyyake brāhmaṇagahapatike etadavoca:
"soṇadaṇḍo bho brāhmaṇo evamāha: ‘āgamentu kira bhavanto, soṇadaṇḍopi brāhmaṇo
samaṇaṃ gotamaṃ dassanāya upasankamissatī’"ti.</p>

<h2>2. Soṇadaṇḍaguṇakathā</h2>

<p><span class="parno">4</span><a class="wp" id="wp4"></a>
<a id="p_6D_429" class="ms"></a>
<a class="msdiv" id="msdiv_303"></a>
Tena kho pana samayena nānāverajjakānaṃ brāhmaṇānaṃ pañcamattāni brāhmaṇasatāni
campāyaṃ paṭivasanti kenacideva karaṇīyena. Assosuṃ kho te brāhmaṇā: "soṇadaṇḍo
kira brāhmaṇo samaṇaṃ gotamaṃ dassanāya upasankamissatī"ti. Atha kho te
brāhmaṇā yena soṇadaṇḍo brāhmaṇo tenupasankamiṃsu; upasankamitvā soṇadaṇḍaṃ
brāhmaṇaṃ etadavocuṃ: "saccaṃ kira bhavaṃ soṇadaṇḍo samaṇaṃ gotamaṃ dassanāya
upasankamissatī"ti? "Evaṃ kho me, bho, hoti: ‘ahampi samaṇaṃ gotamaṃ dassanāya
upasankamissāmī’"ti.</p>

<hr>

<p><span class="parno">5</span><a class="wp" id="wp5"></a>
<a id="p_6D_430" class="ms"></a>
"Mā bhavaṃ soṇadaṇḍo samaṇaṃ gotamaṃ dassanāya upasankami. Na arahati bhavaṃ
soṇadaṇḍo samaṇaṃ gotamaṃ dassanāya upasankamituṃ. Sace bhavaṃ soṇadaṇḍo
samaṇaṃ gotamaṃ dassanāya upasankamissati, bhoto soṇadaṇḍassa yaso hāyissati,
samaṇassa gotamassa yaso abhivaḍḍhissati. Yampi bhoto soṇadaṇḍassa yaso
hāyissati, samaṇassa gotamassa yaso abhivaḍḍhissati, imināpangena na arahati
bhavaṃ soṇadaṇḍo samaṇaṃ gotamaṃ dassanāya upasankamituṃ; samaṇo tveva gotamo
arahati bhavantaṃ soṇadaṇḍaṃ dassanāya upasankamituṃ.</p>

<hr>

<p><span class="parno">6</span>
<a id="p_6D_431" class="ms"></a>
Bhavañhi soṇadaṇḍo ubhato sujāto mātito ca pitito ca, saṃsuddhagahaṇiko yāva
sattamā pitāmahayugā akkhitto anupakkuṭṭho jātivādena. Yampi bhavaṃ soṇadaṇḍo
ubhato sujāto mātito ca pitito ca, saṃsuddhagahaṇiko yāva sattamā pitāmahayugā
akkhitto anupakkuṭṭho jātivādena, imināpangena na arahati bhavaṃ soṇadaṇḍo
samaṇaṃ gotamaṃ dassanāya upasankamituṃ; samaṇo tveva gotamo arahati bhavantaṃ
soṇadaṇḍaṃ dassanāya upasankamituṃ.</p>

<hr>

<p><span class="parno">7</span>
<a id="p_6D_432" class="ms"></a>
Bhavañhi soṇadaṇḍo aḍḍho mahaddhano mahābhogo … pe  … </p>

<p><span class="parno">8</span>
<a class="pts1" id="pts1.114"></a>
<a id="p_6D_433" class="ms"></a>
Bhavañhi soṇadaṇḍo ajjhāyako mantadharo tiṇṇaṃ vedānaṃ pāragū
sanighaṇḍukeṭubhānaṃ sākkharappabhedānaṃ itihāsapañcamānaṃ padako veyyākaraṇo,
lokāyatamahāpurisalakkhaṇesu anavayo … pe  … </p>

<p><span class="parno">9</span>
<a id="p_6D_434" class="ms"></a>
Bhavañhi soṇadaṇḍo abhirūpo dassanīyo pāsādiko paramāya vaṇṇapokkharatāya
samannāgato brahmavaṇṇī <span class="var" title="brahmavaccasī (bj, pts1) | brahmavacchasi (s1-3)" id="note167">brahmavacchasī</span> akhuddāvakāso dassanāya … pe  … </p>

<p><span class="parno">10</span>
<a id="p_6D_435" class="ms"></a>
Bhavañhi soṇadaṇḍo sīlavā vuddhasīlī vuddhasīlena samannāgato … pe  … </p>

<p><span class="parno">11</span>
<a id="p_6D_436" class="ms"></a>
Bhavañhi soṇadaṇḍo kalyāṇavāco kalyāṇavākkaraṇo poriyā vācāya samannāgato
vissaṭṭhāya <span class="var" title="aneḷagalāya (pts1) | anelagaḷāya (mr)" id="note168">anelagalāya</span> atthassa viññāpaniyā … pe  … </p>

<p><span class="parno">12</span>
<a id="p_6D_437" class="ms"></a>
Bhavañhi soṇadaṇḍo bahūnaṃ ācariyapācariyo tīṇi māṇavakasatāni mante vāceti.
Bahū kho pana nānādisā nānājanapadā māṇavakā āgacchanti bhoto soṇadaṇḍassa
santike mantatthikā mante adhiyitukāmā … pe  … </p>

<p><span class="parno">13</span>
<a id="p_6D_438" class="ms"></a>
Bhavañhi soṇadaṇḍo jiṇṇo vuddho mahallako addhagato vayoanuppatto; samaṇo
gotamo taruṇo ceva taruṇapabbajito ca … pe  … </p>

<hr>

<p><span class="parno">14</span>
<a id="p_6D_439" class="ms"></a>
Bhavañhi soṇadaṇḍo rañño māgadhassa seniyassa bimbisārassa sakkato garukato
mānito pūjito apacito … pe  … </p>

<p><span class="parno">15</span>
<a id="p_6D_440" class="ms"></a>
Bhavañhi soṇadaṇḍo brāhmaṇassa pokkharasātissa sakkato garukato mānito pūjito
apacito … pe  … </p>

<hr>

<p><span class="parno">16</span>
<a id="p_6D_441" class="ms"></a>
Bhavañhi soṇadaṇḍo campaṃ ajjhāvasati sattussadaṃ satiṇakaṭṭhodakaṃ sadhaññaṃ
rājabhoggaṃ, raññā māgadhena seniyena bimbisārena dinnaṃ, rājadāyaṃ
brahmadeyyaṃ. Yampi bhavaṃ soṇadaṇḍo campaṃ ajjhāvasati sattussadaṃ
satiṇakaṭṭhodakaṃ sadhaññaṃ rājabhoggaṃ, raññā māgadhena seniyena bimbisārena
dinnaṃ, rājadāyaṃ brahmadeyyaṃ. Imināpangena na arahati bhavaṃ soṇadaṇḍo
samaṇaṃ gotamaṃ dassanāya upasankamituṃ; samaṇo tveva gotamo arahati bhavantaṃ
soṇadaṇḍaṃ dassanāya upasankamitun"ti.</p>

<h2>3. Buddhaguṇakathā</h2>

<p><span class="parno">17</span><a class="wp" id="wp6"></a>
<a id="p_6D_442" class="ms"></a>
<a class="msdiv" id="msdiv_304"></a>
Evaṃ vutte, soṇadaṇḍo brāhmaṇo te brāhmaṇe etadavoca: </p>

<p><span class="parno">18</span>
<a class="pts1" id="pts1.115"></a>
<a id="p_6D_443" class="ms"></a>
" Tena hi, bho, mamapi suṇātha, yathā mayameva arahāma taṃ bhavantaṃ gotamaṃ
dassanāya upasankamituṃ; na tveva arahati so bhavaṃ gotamo amhākaṃ dassanāya
upasankamituṃ. Samaṇo khalu, bho, gotamo ubhato sujāto mātito ca pitito ca,
saṃsuddhagahaṇiko yāva sattamā pitāmahayugā, akkhitto anupakkuṭṭho jātivādena.
Yampi, bho, samaṇo gotamo ubhato sujāto mātito ca pitito ca saṃsuddhagahaṇiko
yāva sattamā pitāmahayugā, akkhitto anupakkuṭṭho jātivādena, imināpangena na
arahati so bhavaṃ gotamo amhākaṃ dassanāya upasankamituṃ; atha kho mayameva
arahāma taṃ bhavantaṃ gotamaṃ dassanāya upasankamituṃ.</p>

<hr>

<p><span class="parno">19</span>
<a id="p_6D_444" class="ms"></a>
Samaṇo khalu, bho, gotamo mahantaṃ ñātisanghaṃ ohāya pabbajito … pe  … </p>

<p><span class="parno">20</span>
<a id="p_6D_445" class="ms"></a>
Samaṇo khalu, bho, gotamo pahūtaṃ hiraññasuvaṇṇaṃ ohāya pabbajito bhūmigatañca
vehāsaṭṭhaṃ ca … pe  … </p>

<p><span class="parno">21</span>
<a id="p_6D_446" class="ms"></a>
Samaṇo khalu, bho, gotamo daharova samāno yuvā susukāḷakeso bhadrena yobbanena
samannāgato paṭhamena vayasā agārasmā anagāriyaṃ pabbajito … pe  … </p>

<p><span class="parno">22</span>
<a id="p_6D_447" class="ms"></a>
Samaṇo khalu, bho, gotamo akāmakānaṃ mātāpitūnaṃ assumukhānaṃ rudantānaṃ
kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajito
 …  pe  … </p>

<hr>

<p><span class="parno">23</span>
<a id="p_6D_448" class="ms"></a>
Samaṇo khalu, bho, gotamo abhirūpo dassanīyo pāsādiko paramāya
vaṇṇapokkharatāya samannāgato, brahmavaṇṇī, brahmavacchasī, akhuddāvakāso
dassanāya … pe  … </p>

<p><span class="parno">24</span>
<a id="p_6D_449" class="ms"></a>
Samaṇo khalu, bho, gotamo sīlavā ariyasīlī kusalasīlī kusalasīlena samannāgato
 …  pe  … </p>

<p><span class="parno">25</span>
<a id="p_6D_450" class="ms"></a>
Samaṇo khalu, bho, gotamo kalyāṇavāco kalyāṇavākkaraṇo poriyā vācāya
samannāgato vissaṭṭhāya anelagalāya atthassa viññāpaniyā … pe  … </p>

<p><span class="parno">26</span>
<a id="p_6D_451" class="ms"></a>
Samaṇo khalu, bho, gotamo bahūnaṃ ācariyapācariyo … pe  … </p>

<p><span class="parno">27</span>
<a id="p_6D_452" class="ms"></a>
Samaṇo khalu, bho, gotamo khīṇakāmarāgo vigatacāpallo … pe  … </p>

<hr>

<p><span class="parno">28</span>
<a id="p_6D_453" class="ms"></a>
Samaṇo khalu, bho, gotamo kammavādī kiriyavādī apāpapurekkhāro brahmaññāya
pajāya … pe  … </p>

<p><span class="parno">29</span>
<a id="p_6D_454" class="ms"></a>
Samaṇo khalu, bho, gotamo uccā kulā pabbajito asambhinnakhattiyakulā … pe  … </p>

<p><span class="parno">30</span>
<a id="p_6D_455" class="ms"></a>
Samaṇo khalu, bho, gotamo aḍḍhā kulā pabbajito mahaddhanā mahābhogā … pe  … </p>

<hr>

<p><span class="parno">31</span>
<a class="pts1" id="pts1.116"></a>
<a id="p_6D_456" class="ms"></a>
Samaṇaṃ khalu, bho, gotamaṃ tiroraṭṭhā tirojanapadā pañhaṃ pucchituṃ āgacchanti
 …  pe  … </p>

<p><span class="parno">32</span>
<a id="p_6D_457" class="ms"></a>
Samaṇaṃ khalu, bho, gotamaṃ anekāni devatāsahassāni pāṇehi saraṇaṃ gatāni … pe
 … </p>

<hr>

<p><span class="parno">33</span>
<a id="p_6D_458" class="ms"></a>
Samaṇaṃ khalu, bho, gotamaṃ evaṃ kalyāṇo kittisaddo abbhuggato: ‘itipi so
bhagavā arahaṃ sammāsambuddho vijjācaraṇasampanno sugato lokavidū anuttaro
purisadammasārathi satthā devamanussānaṃ buddho bhagavā’ti … pe  … </p>

<p><span class="parno">34</span>
<a id="p_6D_459" class="ms"></a>
Samaṇo khalu, bho, gotamo dvattiṃsamahāpurisalakkhaṇehi samannāgato … pe  … </p>

<p><span class="parno">35</span>
<a id="p_6D_460" class="ms"></a>
Samaṇo khalu, bho, gotamo ehisvāgatavādī sakhilo sammodako abbhākuṭiko
uttānamukho pubbabhāsī … pe  … </p>

<p><span class="parno">36</span>
<a id="p_6D_461" class="ms"></a>
Samaṇo khalu, bho, gotamo catunnaṃ parisānaṃ sakkato garukato mānito pūjito
apacito … pe  … </p>

<p><span class="parno">37</span>
<a id="p_6D_462" class="ms"></a>
Samaṇe khalu, bho, gotame bahū devā ca manussā ca abhippasannā … pe  … </p>

<p><span class="parno">38</span>
<a id="p_6D_463" class="ms"></a>
Samaṇo khalu, bho, gotamo yasmiṃ gāme vā nigame vā paṭivasati, na tasmiṃ gāme
vā nigame vā amanussā manusse viheṭhenti … pe  … </p>

<p><span class="parno">39</span>
<a id="p_6D_464" class="ms"></a>
Samaṇo khalu, bho, gotamo sanghī gaṇī gaṇācariyo puthutitthakarānaṃ
aggamakkhāyati. Yathā kho pana, bho, etesaṃ samaṇabrāhmaṇānaṃ yathā vā tathā vā
yaso samudāgacchati, na hevaṃ samaṇassa gotamassa yaso samudāgato. Atha kho
anuttarāya vijjācaraṇasampadāya samaṇassa gotamassa yaso samudāgato … pe  … </p>

<p><span class="parno">40</span>
<a id="p_6D_465" class="ms"></a>
Samaṇaṃ khalu, bho, gotamaṃ rājā māgadho seniyo bimbisāro saputto sabhariyo
sapariso sāmacco pāṇehi saraṇaṃ gato … pe  … </p>

<p><span class="parno">41</span>
<a id="p_6D_466" class="ms"></a>
Samaṇaṃ khalu, bho, gotamaṃ rājā pasenadi kosalo saputto sabhariyo sapariso
sāmacco pāṇehi saraṇaṃ gato … pe  … </p>

<p><span class="parno">42</span>
<a id="p_6D_467" class="ms"></a>
Samaṇaṃ khalu, bho, gotamaṃ brāhmaṇo pokkharasāti saputto sabhariyo sapariso
sāmacco pāṇehi saraṇaṃ gato … pe  … </p>

<p><span class="parno">43</span>
<a id="p_6D_468" class="ms"></a>
Samaṇo khalu, bho, gotamo rañño māgadhassa seniyassa bimbisārassa sakkato
garukato mānito pūjito apacito … pe  … </p>

<p><span class="parno">44</span>
<a id="p_6D_469" class="ms"></a>
Samaṇo khalu, bho, gotamo rañño pasenadissa kosalassa sakkato garukato mānito
pūjito apacito … pe  … </p>

<p><span class="parno">45</span>
<a id="p_6D_470" class="ms"></a>
Samaṇo khalu, bho, gotamo brāhmaṇassa pokkharasātissa sakkato garukato mānito
pūjito apacito … pe  … </p>

<hr>

<p><span class="parno">46</span>
<a class="pts1" id="pts1.117"></a>
<a id="p_6D_471" class="ms"></a>
Samaṇo khalu, bho, gotamo campaṃ anuppatto, campāyaṃ viharati gaggarāya
pokkharaṇiyā tīre. Ye kho pana, bho, keci samaṇā vā brāhmaṇā vā amhākaṃ
gāmakhettaṃ āgacchanti atithī no te honti. Atithī kho panamhehi sakkātabbā
garukātabbā mānetabbā pūjetabbā apacetabbā. Yampi, bho, samaṇo gotamo campaṃ
anuppatto campāyaṃ viharati gaggarāya pokkharaṇiyā tīre, atithimhākaṃ samaṇo
gotamo; atithi kho panamhehi sakkātabbo garukātabbo mānetabbo pūjetabbo
apacetabbo. Imināpangena na arahati so bhavaṃ gotamo amhākaṃ dassanāya
upasankamituṃ. Atha kho mayameva arahāma taṃ bhavantaṃ gotamaṃ dassanāya
upasankamituṃ. Ettake kho ahaṃ, bho, tassa bhoto gotamassa vaṇṇe pariyāpuṇāmi,
no ca kho so bhavaṃ gotamo ettakavaṇṇo. Aparimāṇavaṇṇo hi so bhavaṃ gotamo"ti.</p>

<hr>

<p><span class="parno">47</span><a class="wp" id="wp7"></a>
<a id="p_6D_472" class="ms"></a>
<a class="msdiv" id="msdiv_305"></a>
Evaṃ vutte, te brāhmaṇā soṇadaṇḍaṃ brāhmaṇaṃ etadavocuṃ: "yathā kho bhavaṃ
soṇadaṇḍo samaṇassa gotamassa vaṇṇe bhāsati ito cepi so bhavaṃ gotamo
yojanasate viharati, alameva saddhena kulaputtena dassanāya upasankamituṃ api
puṭosenā"ti. "Tena hi, bho, sabbeva mayaṃ samaṇaṃ gotamaṃ dassanāya
upasankamissāmā"ti.</p>

<h2>4. Soṇadaṇḍaparivitakka</h2>

<p><span class="parno">48</span>
<a class="pts1" id="pts1.118"></a>
<a id="p_6D_473" class="ms"></a>
<a class="msdiv" id="msdiv_306"></a>
Atha kho soṇadaṇḍo brāhmaṇo mahatā brāhmaṇagaṇena saddhiṃ yena gaggarā
pokkharaṇī tenupasankami. <a class="wp" id="wp8"></a> kho soṇadaṇḍassa brāhmaṇassa tirovanasaṇḍagatassa evaṃ cetaso parivitakko udapādi: "ahañceva kho pana samaṇaṃ gotamaṃ pañhaṃ puccheyyaṃ; tatra ce maṃ samaṇo gotamo evaṃ vadeyya: ‘na kho esa, brāhmaṇa, pañho evaṃ pucchitabbo, evaṃ nāmesa, brāhmaṇa, pañho pucchitabbo’ti, tena maṃ ayaṃ parisā paribhaveyya: ‘bālo soṇadaṇḍo brāhmaṇo abyatto, nāsakkhi samaṇaṃ gotamaṃ yoniso pañhaṃ pucchitun’ti. Yaṃ kho panāyaṃ parisā paribhaveyya, yasopi tassa hāyetha. Yassa kho pana yaso hāyetha, bhogāpi tassa hāyeyyuṃ. Yasoladdhā kho panamhākaṃ bhogā. Mamañceva kho pana samaṇo gotamo pañhaṃ puccheyya, tassa cāhaṃ pañhassa veyyākaraṇena cittaṃ na ārādheyyaṃ; tatra ce maṃ samaṇo gotamo evaṃ vadeyya: ‘na kho esa, brāhmaṇa, pañho evaṃ byākātabbo, evaṃ nāmesa, brāhmaṇa, pañho byākātabbo’ti, tena maṃ ayaṃ parisā paribhaveyya: ‘bālo soṇadaṇḍo brāhmaṇo abyatto, nāsakkhi samaṇassa gotamassa pañhassa veyyākaraṇena cittaṃ ārādhetun’ti. Yaṃ kho panāyaṃ parisā paribhaveyya, yasopi tassa hāyetha. Yassa kho pana yaso hāyetha, bhogāpi tassa hāyeyyuṃ. Yasoladdhā kho panamhākaṃ bhogā. Ahañceva kho pana evaṃ samīpagato samāno adisvāva samaṇaṃ gotamaṃ nivatteyyaṃ, tena maṃ ayaṃ parisā paribhaveyya: ‘bālo soṇadaṇḍo brāhmaṇo abyatto mānathaddho bhīto ca, no visahati samaṇaṃ gotamaṃ dassanāya upasankamituṃ, kathañhi nāma evaṃ samīpagato samāno adisvā samaṇaṃ gotamaṃ nivattissatī’ti. Yaṃ kho panāyaṃ parisā paribhaveyya, yasopi tassa hāyetha. Yassa kho pana yaso hāyetha, bhogāpi tassa hāyeyyuṃ, yasoladdhā kho panamhākaṃ bhogā"ti.</p>

<hr>

<p><span class="parno">49</span><a class="wp" id="wp9"></a>
<a id="p_6D_474" class="ms"></a>
<a class="msdiv" id="msdiv_307"></a>
Atha kho soṇadaṇḍo brāhmaṇo yena bhagavā tenupasankami; upasankamitvā bhagavatā
saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi.
Campeyyakāpi kho brāhmaṇagahapatikā appekacce bhagavantaṃ abhivādetvā ekamantaṃ
nisīdiṃsu; appekacce bhagavatā saddhiṃ sammodiṃsu; sammodanīyaṃ kathaṃ
sāraṇīyaṃ vītisāretvā ekamantaṃ nisīdiṃsu; appekacce yena bhagavā tenañjaliṃ
paṇāmetvā ekamantaṃ nisīdiṃsu; appekacce nāmagottaṃ sāvetvā ekamantaṃ
nisīdiṃsu; appekacce tuṇhībhūtā ekamantaṃ nisīdiṃsu.</p>

<p><span class="parno">50</span><a class="wp" id="wp10"></a>
<a class="pts1" id="pts1.119"></a>
<a id="p_6D_475" class="ms"></a>
<a class="msdiv" id="msdiv_308"></a>
Tatrapi sudaṃ soṇadaṇḍo brāhmaṇo etadeva bahulamanuvitakkento nisinno hoti:
"ahañceva kho pana samaṇaṃ gotamaṃ pañhaṃ puccheyyaṃ; tatra ce maṃ samaṇo
gotamo evaṃ vadeyya: ‘na kho esa, brāhmaṇa, pañho evaṃ pucchitabbo, evaṃ
nāmesa, brāhmaṇa, pañho pucchitabbo’ti, tena maṃ ayaṃ parisā paribhaveyya:
‘bālo soṇadaṇḍo brāhmaṇo abyatto, nāsakkhi samaṇaṃ gotamaṃ yoniso pañhaṃ
pucchitun’ti. Yaṃ kho panāyaṃ parisā paribhaveyya, yasopi tassa hāyetha. Yassa
kho pana yaso hāyetha, bhogāpi tassa hāyeyyuṃ. Yasoladdhā kho panamhākaṃ bhogā.
Mamañceva kho pana samaṇo gotamo pañhaṃ puccheyya, tassa cāhaṃ pañhassa
veyyākaraṇena cittaṃ na ārādheyyaṃ; tatra ce maṃ samaṇo gotamo evaṃ vadeyya:
‘na kho esa, brāhmaṇa, pañho evaṃ byākātabbo, evaṃ nāmesa, brāhmaṇa, pañho
byākātabbo’ti, tena maṃ ayaṃ parisā paribhaveyya: ‘bālo soṇadaṇḍo brāhmaṇo
abyatto, nāsakkhi samaṇassa gotamassa pañhassa veyyākaraṇena cittaṃ
ārādhetun’ti. Yaṃ kho panāyaṃ parisā paribhaveyya, yasopi tassa hāyetha. Yassa
kho pana yaso hāyetha, bhogāpi tassa hāyeyyuṃ. Yasoladdhā kho panamhākaṃ bhogā.
Aho vata maṃ samaṇo gotamo sake ācariyake tevijjake pañhaṃ puccheyya, addhā
vatassāhaṃ cittaṃ ārādheyyaṃ pañhassa veyyākaraṇenā"ti.</p>

<h2>5. Brāhmaṇapaññatti</h2>

<p><span class="parno">51</span><a class="wp" id="wp11"></a>
<a id="p_6D_476" class="ms"></a>
<a class="msdiv" id="msdiv_309"></a>
Atha kho bhagavato soṇadaṇḍassa brāhmaṇassa cetasā cetoparivitakkamaññāya
etadahosi: "vihaññati kho ayaṃ soṇadaṇḍo brāhmaṇo sakena cittena. Yannūnāhaṃ
soṇadaṇḍaṃ brāhmaṇaṃ sake ācariyake tevijjake pañhaṃ puccheyyan"ti. Atha kho
bhagavā soṇadaṇḍaṃ brāhmaṇaṃ etadavoca: "katihi pana, brāhmaṇa, angehi
samannāgataṃ brāhmaṇā brāhmaṇaṃ paññapenti; ‘brāhmaṇosmī’ti ca vadamāno sammā
vadeyya, na ca pana musāvādaṃ āpajjeyyā"ti?</p>

<p><span class="parno">52</span><a class="wp" id="wp12"></a>
<a class="pts1" id="pts1.120"></a>
<a id="p_6D_477" class="ms"></a>
<a class="msdiv" id="msdiv_310"></a>
Atha kho soṇadaṇḍassa brāhmaṇassa etadahosi: "yaṃ vata no ahosi icchitaṃ, yaṃ
ākankhitaṃ, yaṃ adhippetaṃ, yaṃ abhipatthitaṃ: ‘aho vata maṃ samaṇo gotamo sake
ācariyake tevijjake pañhaṃ puccheyya, addhā vatassāhaṃ cittaṃ ārādheyyaṃ
pañhassa veyyākaraṇenā’ti, tatra maṃ samaṇo gotamo sake ācariyake tevijjake
pañhaṃ pucchati. Addhā vatassāhaṃ cittaṃ ārādhessāmi pañhassa
veyyākaraṇenā"ti.</p>

<p><span class="parno">53</span><a class="wp" id="wp13"></a>
<a id="p_6D_478" class="ms"></a>
<a class="msdiv" id="msdiv_311"></a>
Atha kho soṇadaṇḍo brāhmaṇo abbhunnāmetvā kāyaṃ anuviloketvā parisaṃ
bhagavantaṃ etadavoca: "pañcahi, bho gotama, angehi samannāgataṃ brāhmaṇā
brāhmaṇaṃ paññapenti; ‘brāhmaṇosmī’ti ca vadamāno sammā vadeyya, na ca pana
musāvādaṃ āpajjeyya. Katamehi pañcahi? Idha, bho gotama, brāhmaṇo ubhato sujāto
hoti mātito ca pitito ca, saṃsuddhagahaṇiko yāva sattamā pitāmahayugā akkhitto
anupakkuṭṭho jātivādena; ajjhāyako hoti mantadharo tiṇṇaṃ vedānaṃ pāragū
sanighaṇḍukeṭubhānaṃ sākkharappabhedānaṃ itihāsapañcamānaṃ padako veyyākaraṇo
lokāyatamahāpurisalakkhaṇesu anavayo; abhirūpo hoti dassanīyo pāsādiko
paramāya vaṇṇapokkharatāya samannāgato brahmavaṇṇī brahmavacchasī akhuddāvakāso
dassanāya; sīlavā hoti vuddhasīlī vuddhasīlena samannāgato; paṇḍito ca hoti
medhāvī paṭhamo vā dutiyo vā sujaṃ paggaṇhantānaṃ. Imehi kho, bho gotama,
pañcahi angehi samannāgataṃ brāhmaṇā brāhmaṇaṃ paññapenti; ‘brāhmaṇosmī’ti ca
vadamāno sammā vadeyya, na ca pana musāvādaṃ āpajjeyyā"ti.</p>

<hr>

<p><span class="parno">54</span><a class="wp" id="wp14"></a>
<a class="pts1" id="pts1.121"></a>
<a id="p_6D_479" class="ms"></a>
"Imesaṃ pana, brāhmaṇa, pañcannaṃ angānaṃ sakkā ekaṃ angaṃ ṭhapayitvā
catūhangehi samannāgataṃ brāhmaṇā brāhmaṇaṃ paññapetuṃ; ‘brāhmaṇosmī’ti ca
vadamāno sammā vadeyya, na ca pana musāvādaṃ āpajjeyyā"ti? "Sakkā, bho gotama.
Imesañhi, bho gotama, pañcannaṃ angānaṃ vaṇṇaṃ ṭhapayāma. Kiñhi vaṇṇo
karissati? Yato kho, bho gotama, brāhmaṇo ubhato sujāto hoti mātito ca pitito
ca saṃsuddhagahaṇiko yāva sattamā pitāmahayugā akkhitto anupakkuṭṭho
jātivādena; ajjhāyako ca hoti mantadharo ca tiṇṇaṃ vedānaṃ pāragū
sanighaṇḍukeṭubhānaṃ sākkharappabhedānaṃ itihāsapañcamānaṃ padako veyyākaraṇo
lokāyatamahāpurisalakkhaṇesu anavayo; sīlavā ca hoti vuddhasīlī
vuddhasīlena samannāgato; paṇḍito ca hoti medhāvī paṭhamo vā dutiyo vā sujaṃ
paggaṇhantānaṃ. Imehi kho, bho gotama, catūhangehi samannāgataṃ brāhmaṇā
brāhmaṇaṃ paññapenti; ‘brāhmaṇosmī’ti ca vadamāno sammā vadeyya, na ca pana
musāvādaṃ āpajjeyyā"ti.</p>

<hr>

<p><span class="parno">55</span><a class="wp" id="wp15"></a>
<a id="p_6D_480" class="ms"></a>
<a class="msdiv" id="msdiv_312"></a>
"Imesaṃ pana, brāhmaṇa, catunnaṃ angānaṃ sakkā ekaṃ angaṃ ṭhapayitvā tīhangehi
samannāgataṃ brāhmaṇā brāhmaṇaṃ paññapetuṃ; ‘brāhmaṇosmī’ti ca vadamāno sammā
vadeyya, na ca pana musāvādaṃ āpajjeyyā"ti? "Sakkā, bho gotama. Imesañhi, bho
gotama, catunnaṃ angānaṃ mante ṭhapayāma. Kiñhi mantā karissanti? Yato kho, bho
gotama, brāhmaṇo ubhato sujāto hoti mātito ca pitito ca saṃsuddhagahaṇiko yāva
sattamā pitāmahayugā akkhitto anupakkuṭṭho jātivādena; sīlavā ca hoti
vuddhasīlī vuddhasīlena samannāgato; paṇḍito ca hoti medhāvī paṭhamo vā dutiyo
vā sujaṃ paggaṇhantānaṃ. Imehi kho, bho gotama, tīhangehi samannāgataṃ brāhmaṇā
brāhmaṇaṃ paññapenti; ‘brāhmaṇosmī’ti ca vadamāno sammā vadeyya, na ca pana
musāvādaṃ āpajjeyyā"ti.</p>

<hr>

<p><span class="parno">56</span><a class="wp" id="wp16"></a>
<a id="p_6D_481" class="ms"></a>
"Imesaṃ pana, brāhmaṇa, tiṇṇaṃ angānaṃ sakkā ekaṃ angaṃ ṭhapayitvā dvīhangehi
samannāgataṃ brāhmaṇā brāhmaṇaṃ paññapetuṃ; ‘brāhmaṇosmī’ti ca vadamāno sammā
vadeyya, na ca pana musāvādaṃ āpajjeyyā"ti? "Sakkā, bho gotama. Imesañhi, bho
gotama, tiṇṇaṃ angānaṃ jātiṃ ṭhapayāma. Kiñhi jāti karissati? Yato kho, bho
gotama, brāhmaṇo sīlavā hoti vuddhasīlī vuddhasīlena samannāgato; paṇḍito ca
hoti medhāvī paṭhamo vā dutiyo vā sujaṃ paggaṇhantānaṃ. Imehi kho, bho gotama,
dvīhangehi samannāgataṃ brāhmaṇā brāhmaṇaṃ paññapenti; ‘brāhmaṇosmī’ti ca
vadamāno sammā vadeyya, na ca pana musāvādaṃ āpajjeyyā"ti.</p>

<hr>

<p><span class="parno">57</span><a class="wp" id="17-"></a>
<a class="pts1" id="pts1.122"></a>
<a id="p_6D_482" class="ms"></a>
<a class="msdiv" id="msdiv_313"></a>
Evaṃ vutte, te brāhmaṇā soṇadaṇḍaṃ brāhmaṇaṃ etadavocuṃ: "mā bhavaṃ soṇadaṇḍo
evaṃ avaca, mā bhavaṃ soṇadaṇḍo evaṃ avaca. Apavadateva bhavaṃ soṇadaṇḍo
vaṇṇaṃ, apavadati mante, apavadati jātiṃ, ekaṃsena bhavaṃ soṇadaṇḍo samaṇasseva
gotamassa vādaṃ anupakkhandatī"ti.</p>

<p><span class="parno">58</span><a class="wp" id="wp18"></a>
<a id="p_6D_483" class="ms"></a>
<a class="msdiv" id="msdiv_314"></a>
Atha kho bhagavā te brāhmaṇe etadavoca: "sace kho tumhākaṃ brāhmaṇānaṃ evaṃ
hoti: ‘appassuto ca soṇadaṇḍo brāhmaṇo, akalyāṇavākkaraṇo ca soṇadaṇḍo
brāhmaṇo, duppañño ca soṇadaṇḍo brāhmaṇo, na ca pahoti soṇadaṇḍo brāhmaṇo
samaṇena gotamena saddhiṃ asmiṃ vacane paṭimantetun’ti, tiṭṭhatu soṇadaṇḍo
brāhmaṇo, tumhe mayā saddhiṃ mantavho asmiṃ vacane. Sace pana tumhākaṃ
brāhmaṇānaṃ evaṃ hoti: ‘bahussuto ca soṇadaṇḍo brāhmaṇo, kalyāṇavākkaraṇo ca
soṇadaṇḍo brāhmaṇo, paṇḍito ca soṇadaṇḍo brāhmaṇo, pahoti ca soṇadaṇḍo brāhmaṇo
samaṇena gotamena saddhiṃ asmiṃ vacane paṭimantetun’ti, tiṭṭhatha tumhe,
soṇadaṇḍo brāhmaṇo mayā saddhiṃ paṭimantetū"ti.</p>

<p><span class="parno">59</span><a class="wp" id="wp19"></a>
<a class="pts1" id="pts1.123"></a>
<a id="p_6D_484" class="ms"></a>
<a class="msdiv" id="msdiv_315"></a>
Evaṃ vutte, soṇadaṇḍo brāhmaṇo bhagavantaṃ etadavoca: "tiṭṭhatu bhavaṃ gotamo,
tuṇhī bhavaṃ gotamo hotu, ahameva tesaṃ sahadhammena paṭivacanaṃ karissāmī"ti.
Atha kho soṇadaṇḍo brāhmaṇo te brāhmaṇe etadavoca: "mā bhavanto evaṃ avacuttha,
mā bhavanto evaṃ avacuttha: ‘apavadateva bhavaṃ soṇadaṇḍo vaṇṇaṃ, apavadati
mante, apavadati jātiṃ, ekaṃsena bhavaṃ soṇadaṇḍo samaṇasseva gotamassa vādaṃ
anupakkhandatī’ti. Nāhaṃ, bho, apavadāmi vaṇṇaṃ vā mante vā jātiṃ vā"ti.</p>

<p><span class="parno">60</span><a class="wp" id="wp20"></a>
<a id="p_6D_485" class="ms"></a>
<a class="msdiv" id="msdiv_316"></a>
Tena kho pana samayena soṇadaṇḍassa brāhmaṇassa bhāgineyyo angako nāma māṇavako
tassaṃ parisāyaṃ nisinno hoti. Atha kho soṇadaṇḍo brāhmaṇo te brāhmaṇe
etadavoca: "passanti no bhonto imaṃ angakaṃ māṇavakaṃ amhākaṃ bhāgineyyan"ti?
"Evaṃ, bho". "Angako kho, bho, māṇavako abhirūpo dassanīyo pāsādiko paramāya
vaṇṇapokkharatāya samannāgato brahmavaṇṇī brahmavacchasī akhuddāvakāso
dassanāya, nāssa imissaṃ parisāyaṃ samasamo atthi vaṇṇena ṭhapetvā samaṇaṃ
gotamaṃ. Angako kho māṇavako ajjhāyako mantadharo, tiṇṇaṃ vedānaṃ pāragū
sanighaṇḍukeṭubhānaṃ sākkharappabhedānaṃ itihāsapañcamānaṃ padako veyyākaraṇo
lokāyatamahāpurisalakkhaṇesu anavayo. Ahamassa mante vācetā. Angako kho
māṇavako ubhato sujāto mātito ca pitito ca saṃsuddhagahaṇiko yāva sattamā
pitāmahayugā akkhitto anupakkuṭṭho jātivādena. Ahamassa mātāpitaro jānāmi.
Angako kho māṇavako pāṇampi haneyya, adinnampi ādiyeyya, paradārampi gaccheyya,
musāvādampi bhaṇeyya, majjampi piveyya, ettha dāni, bho, kiṃ vaṇṇo karissati,
kiṃ mantā, kiṃ jāti? Yato kho, bho, brāhmaṇo sīlavā ca hoti vuddhasīlī
vuddhasīlena samannāgato, paṇḍito ca hoti medhāvī paṭhamo vā dutiyo vā sujaṃ
paggaṇhantānaṃ. Imehi kho, bho, dvīhangehi samannāgataṃ brāhmaṇā brāhmaṇaṃ
paññapenti; ‘brāhmaṇosmī’ti ca vadamāno sammā vadeyya, na ca pana musāvādaṃ
āpajjeyyā"ti.</p>

<h2>6. Sīlapaññākathā</h2>

<p><span class="parno">61</span><a class="wp" id="wp21"></a>
<a class="pts1" id="pts1.124"></a>
<a id="p_6D_486" class="ms"></a>
<a class="msdiv" id="msdiv_317"></a>
"Imesaṃ pana, brāhmaṇa, dvinnaṃ angānaṃ sakkā ekaṃ angaṃ ṭhapayitvā ekena
angena samannāgataṃ brāhmaṇā brāhmaṇaṃ paññapetuṃ; ‘brāhmaṇosmī’ti ca vadamāno
sammā vadeyya, na ca pana musāvādaṃ āpajjeyyā"ti? "No hidaṃ, bho gotama.
Sīlaparidhotā hi, bho gotama, paññā; paññāparidhotaṃ sīlaṃ. Yattha sīlaṃ tattha
paññā, yattha paññā tattha sīlaṃ. Sīlavato paññā, paññavato sīlaṃ.
Sīlapaññāṇañca pana lokasmiṃ aggamakkhāyati. Seyyathāpi, bho gotama, hatthena
vā hatthaṃ dhoveyya, pādena vā pādaṃ dhoveyya; evameva kho, bho gotama,
sīlaparidhotā paññā, paññāparidhotaṃ sīlaṃ. Yattha sīlaṃ tattha paññā, yattha
paññā tattha sīlaṃ. Sīlavato paññā, paññavato sīlaṃ. Sīlapaññāṇañca pana
lokasmiṃ aggamakkhāyatī"ti. <a class="wp" id="wp22"></a>"Evametaṃ, brāhmaṇa, evametaṃ, brāhmaṇa,
sīlaparidhotā hi, brāhmaṇa, paññā, paññāparidhotaṃ sīlaṃ. Yattha sīlaṃ tattha
paññā, yattha paññā tattha sīlaṃ. Sīlavato paññā, paññavato sīlaṃ.
Sīlapaññāṇañca pana lokasmiṃ aggamakkhāyati. Seyyathāpi, brāhmaṇa, hatthena vā
hatthaṃ dhoveyya, pādena vā pādaṃ dhoveyya; evameva kho, brāhmaṇa,
sīlaparidhotā paññā, paññāparidhotaṃ sīlaṃ. Yattha sīlaṃ tattha paññā, yattha
paññā tattha sīlaṃ. Sīlavato paññā, paññavato sīlaṃ. Sīlapaññāṇañca pana
lokasmiṃ aggamakkhāyati.</p>

<hr>

<p><span class="parno">62</span>
<a id="p_6D_487" class="ms"></a>
<a class="msdiv" id="msdiv_318"></a>
Katamaṃ pana taṃ, brāhmaṇa, sīlaṃ? Katamā sā paññā"ti? "Ettakaparamāva mayaṃ,
bho gotama, etasmiṃ atthe. Sādhu vata bhavantaṃyeva gotamaṃ paṭibhātu etassa
bhāsitassa attho"ti. <a class="wp" id="wp23"></a>"Tena hi, brāhmaṇa, suṇohi; sādhukaṃ manasikarohi;
bhāsissāmī"ti. "Evaṃ, bho"ti kho soṇadaṇḍo brāhmaṇo bhagavato paccassosi.
Bhagavā etadavoca: "idha, brāhmaṇa, tathāgato loke uppajjati arahaṃ
sammāsambuddho <span class="var" title="yathā sāmaññaphalasutte 190--212 anucchedesu tathā" id="note170"> …  pe  … </span>  Evaṃ kho, brāhmaṇa, bhikkhu sīlasampanno hoti. Idaṃ kho
taṃ, brāhmaṇa, sīlaṃ … pe … paṭhamaṃ jhānaṃ upasampajja viharati … dutiyaṃ
jhānaṃ … tatiyaṃ jhānaṃ … catutthaṃ jhānaṃ upasampajja viharati … pe  …
ñāṇadassanāya cittaṃ abhinīharati, abhininnāmeti. … pe … Idampissa hoti paññāya
 …  pe … nāparaṃ itthattāyāti pajānāti. Idampissa hoti paññāya ayaṃ kho sā,
brāhmaṇa, paññā"ti.</p>

<h2>7. Soṇadaṇḍaupāsakattapaṭivedanā</h2>

<p><span class="parno">63</span><a class="wp" id="wp24"></a>
<a class="pts1" id="pts1.125"></a>
<a id="p_6D_488" class="ms"></a>
<a class="msdiv" id="msdiv_319"></a>
Evaṃ vutte, soṇadaṇḍo brāhmaṇo bhagavantaṃ etadavoca: "abhikkantaṃ, bho gotama,
abhikkantaṃ, bho gotama. Seyyathāpi, bho gotama, nikkujjitaṃ vā ukkujjeyya,
paṭicchannaṃ vā vivareyya, mūḷhassa vā maggaṃ ācikkheyya, andhakāre vā
telapajjotaṃ dhāreyya: ‘cakkhumanto rūpāni dakkhantī’ti; evamevaṃ bhotā
gotamena anekapariyāyena dhammo pakāsito. Esāhaṃ bhavantaṃ gotamaṃ saraṇaṃ
gacchāmi, dhammañca, bhikkhusanghañca. Upāsakaṃ maṃ bhavaṃ gotamo dhāretu
ajjatagge pāṇupetaṃ saraṇaṃ gataṃ. Adhivāsetu ca me bhavaṃ gotamo svātanāya
bhattaṃ saddhiṃ bhikkhusanghenā"ti. Adhivāsesi bhagavā tuṇhībhāvena.</p>

<p><span class="parno">64</span>
<a id="p_6D_489" class="ms"></a>
<a class="msdiv" id="msdiv_320"></a>
Atha kho soṇadaṇḍo brāhmaṇo bhagavato adhivāsanaṃ viditvā uṭṭhāyāsanā
bhagavantaṃ abhivādetvā padakkhiṇaṃ katvā pakkāmi. Atha kho soṇadaṇḍo brāhmaṇo
tassā rattiyā accayena sake nivesane paṇītaṃ khādanīyaṃ bhojanīyaṃ
paṭiyādāpetvā bhagavato kālaṃ ārocāpesi: "kālo, bho gotama, niṭṭhitaṃ
bhattan"ti. <a class="wp" id="wp25"></a>Atha kho bhagavā pubbaṇhasamayaṃ nivāsetvā pattacīvaramādāya
saddhiṃ bhikkhusanghena yena soṇadaṇḍassa brāhmaṇassa nivesanaṃ tenupasankami;
upasankamitvā paññatte āsane nisīdi. Atha kho soṇadaṇḍo brāhmaṇo
buddhappamukhaṃ bhikkhusanghaṃ paṇītena khādanīyena bhojanīyena sahatthā
santappesi sampavāresi.</p>

<p><span class="parno">65</span><a class="wp" id="wp26"></a>
<a class="pts1" id="pts1.126"></a>
<a id="p_6D_490" class="ms"></a>
<a class="msdiv" id="msdiv_321"></a>
Atha kho soṇadaṇḍo brāhmaṇo bhagavantaṃ bhuttāviṃ onītapattapāṇiṃ aññataraṃ
nīcaṃ āsanaṃ gahetvā ekamantaṃ nisīdi. Ekamantaṃ nisinno kho soṇadaṇḍo brāhmaṇo
bhagavantaṃ etadavoca: "ahañceva kho pana, bho gotama, parisagato samāno āsanā
vuṭṭhahitvā bhavantaṃ gotamaṃ abhivādeyyaṃ, tena maṃ sā parisā paribhaveyya.
Yaṃ kho pana sā parisā paribhaveyya, yasopi tassa hāyetha. Yassa kho pana yaso
hāyetha, bhogāpi tassa hāyeyyuṃ. Yasoladdhā kho panamhākaṃ bhogā. Ahañceva kho
pana, bho gotama, parisagato samāno añjaliṃ paggaṇheyyaṃ, āsanā me taṃ bhavaṃ
gotamo paccuṭṭhānaṃ dhāretu. Ahañceva kho pana, bho gotama, parisagato samāno
veṭhanaṃ omuñceyyaṃ, sirasā me taṃ bhavaṃ gotamo abhivādanaṃ dhāretu. Ahañceva
kho pana, bho gotama, yānagato samāno yānā paccorohitvā bhavantaṃ gotamaṃ
abhivādeyyaṃ, tena maṃ sā parisā paribhaveyya. Yaṃ kho pana sā parisā
paribhaveyya, yasopi tassa hāyetha, yassa kho pana yaso hāyetha, bhogāpi tassa
hāyeyyuṃ. Yasoladdhā kho panamhākaṃ bhogā. Ahañceva kho pana, bho gotama,
yānagato samāno patodalaṭṭhiṃ abbhunnāmeyyaṃ, yānā me taṃ bhavaṃ gotamo
paccorohanaṃ dhāretu. Ahañceva kho pana, bho gotama, yānagato samāno chattaṃ
apanāmeyyaṃ, sirasā me taṃ bhavaṃ gotamo abhivādanaṃ dhāretū"ti.</p>

<p><span class="parno">66</span><a class="wp" id="wp27"></a>
<a id="p_6D_491" class="ms"></a>
<a class="msdiv" id="msdiv_322"></a>
Atha kho bhagavā soṇadaṇḍaṃ brāhmaṇaṃ dhammiyā kathāya sandassetvā samādapetvā
samuttejetvā sampahaṃsetvā uṭṭhāyāsanā pakkāmīti.</p>

<p class="endsutta">Soṇadaṇḍasuttaṃ niṭṭhitaṃ catutthaṃ.</p>
</div>

</section>
<div id="nextprev"><a id="previous-sutta" href="./dn3.html"></a><a id="next-sutta" href="./dn5.html"></a></div>
</div>
<footer>
<div id="breadcrumbs">
<a href="../home/index.html">Home</a><a href="../dn/dn.html">Digha Nikaya</a>DN4: Soṇadaṇḍa Sutta
</div>
<a id="bottom"></a>
</footer>
</div>
<script src="../js/footer.js"></script>
</body>
</html>
