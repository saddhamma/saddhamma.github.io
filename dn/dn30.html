<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Digha Nikaya 30</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a class="pressed" href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>
			<li><a href="../vi/bi-pt.html">Bhikkhunī Pātimokkha</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Digha Nikaya</h2>
<h2>DN30: Lakkhaṇa Sutta - The Marks of a Great Man</h2>

<div id="metaarea">
<p class="translator">A Saddhamma Study Group translation from the Pāḷi text (coming sooner or later).</p>
</div>

<section class="raw_sutta">
<div lang="en">
</div>

<div lang="pi">

<p><span class="parno">1</span><a class="wp" id="wp1.1"></a>
<a class="pts1" id="pts3.142"></a>
<a id="p_8D_397" class="ms"></a>
<a class="msdiv" id="msdiv_198"></a>
<span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anātha­piṇḍi­kassa ārāme.
Tatra kho bhagavā bhikkhū āmantesi: "bhikkhavo"ti. " <span class="var" title="bhadanteti (bj, s1-3, pts1)" id="note252">Bhaddante"ti</span> te bhikkhū
bhagavato paccassosuṃ. Bhagavā etadavoca:</p>

<p><span class="parno">2</span>
<a id="p_8D_398" class="ms"></a>
<a class="msdiv" id="msdiv_199"></a>
"Dvattiṃsimāni, bhikkhave, mahāpurisassa mahā­puri­sa­lak­kha­ṇāni, yehi
samannāgatassa mahāpurisassa dveva gatiyo bhavanti anaññā. Sace agāraṃ
ajjhāvasati, rājā hoti cakkavattī dhammiko dhammarājā cāturanto vijitāvī
jana­padat­thāva­riyap­patto satta­ratana­saman­nā­gato. Tassimāni satta ratanāni
bhavanti; seyyathidaṃ—cakkaratanaṃ hatthiratanaṃ assaratanaṃ maṇiratanaṃ
itthiratanaṃ gaha­pati­ratanaṃ pari­ṇāya­ka­ratana­meva sattamaṃ. Parosahassaṃ kho
panassa puttā bhavanti sūrā vīrangarūpā para­se­nappa­maddanā. So imaṃ pathaviṃ
sāgara­pariyan­taṃ adaṇḍena asatthena dhammena abhivijiya ajjhāvasati. Sace kho
pana agārasmā anagāriyaṃ pabbajati, arahaṃ hoti sammāsambuddho loke
<span class="var" title="vivattacchado (bj) | vivaṭacchado (s1-3, mr) | vivatta-cchaddo (pts1)" id="note253">vivaṭṭacchado</span>.</p>
<hr>

<p><span class="parno">3</span><a class="wp" id="wp1.2"></a>
<a class="pts1" id="pts3.143"></a>
<a id="p_8D_399" class="ms"></a>
<a class="msdiv" id="msdiv_200"></a>
Katamāni ca tāni, bhikkhave, dvattiṃsa mahāpurisassa mahā­puri­sa­lak­kha­ṇāni, yehi
samannāgatassa mahāpurisassa dveva gatiyo bhavanti anaññā? Sace agāraṃ
ajjhāvasati, rājā hoti cakkavattī … pe … sace kho pana agārasmā anagāriyaṃ
pabbajati, arahaṃ hoti sammāsambuddho loke vivaṭṭacchado.</p>
<hr>

<p><span class="parno">4</span>
<a id="p_8D_400" class="ms"></a>
Idha, bhikkhave, mahāpuriso ­suppatiṭ­ṭhita­pādo hoti. Yampi, bhikkhave,
mahāpuriso ­suppatiṭ­ṭhita­pādo hoti, idampi, bhikkhave, mahāpurisassa
mahā­puri­sa­lak­kha­ṇaṃ bhavati.</p>
<hr>

<p><span class="parno">5</span>
<a id="p_8D_401" class="ms"></a>
Puna caparaṃ, bhikkhave, mahāpurisassa heṭ­ṭhāpāda­ta­lesu cakkāni jātāni honti
sahassārāni sanemikāni sanābhikāni <span class="var" title="sabbā­kāra­pari­pūrāni suvibhat­tan­tarāni (pts1)" id="note254">sabbā­kāra­pari­pūrāni</span>. Yampi, bhikkhave,
mahāpurisassa heṭ­ṭhāpāda­ta­lesu cakkāni jātāni honti sahassārāni sanemikāni
sanābhikāni sabbā­kāra­pari­pūrāni, idampi, bhikkhave, mahāpurisassa
mahā­puri­sa­lak­kha­ṇaṃ bhavati.</p>
<hr>

<p><span class="parno">6</span>
<a class="pts1" id="pts3.144"></a>
<a id="p_8D_402" class="ms"></a>
Puna caparaṃ, bhikkhave, mahāpuriso āyatapaṇhi hoti … pe … dīghanguli hoti  …
muduta­luna­hattha­pādo hoti … jālahatthapādo hoti … ussankhapādo hoti … eṇijangho
hoti … ṭhitakova anonamanto ubhohi pāṇitalehi jaṇṇukāni parimasati parimajjati
 …  koso­hi­ta­vattha­guyho hoti … suvaṇṇavaṇṇo hoti kañ­cana­sanni­bhat­taco  …
sukhumacchavi hoti, sukhumattā chaviyā rajojallaṃ kāye na upalimpati  …
ekekalomo hoti, ekekāni lomāni lomakūpesu jātāni … uddhaggalomo hoti,
uddhaggāni lomāni jātāni nīlāni añjanavaṇṇāni <span class="var" title="kuṇḍalāvattāni (bj, s1-3) | kuṇḍalavattāni (pts1)" id="note255">kuṇḍalāvaṭṭāni</span>
<span class="var" title="padak­khi­ṇā­vatta­kaja­tāni (bj) | ­dak­khi­ṇā­vatta­kajā­tāni (s1-3) | padak­khi­ṇā­vatta­kajā­tāni (pts1)" id="note256">­dak­khi­ṇā­vaṭṭa­kajā­tāni</span> … brahmujugatto hoti … sattussado hoti  …
sīha­pub­baddha­kāyo hoti … <span class="var" title="pittantaraṃso (s1-3)" id="note257">citantaraṃso</span> hoti … nigrodha­parimaṇ­ḍalo hoti,
yāvatakvassa kāyo tāvatakvassa byāmo yāvatakvassa byāmo tāvatakvassa kāyo  …
sama­vaṭ­ṭak­khan­dho hoti … rasaggasaggī hoti … sīhahanu hoti … cattālīsadanto
hoti … samadanto hoti … aviraḷadanto hoti … susukkadāṭho hoti … pahūtajivho
hoti … brahmassaro hoti karavīkabhāṇī … abhinīlanetto hoti … gopakhumo hoti  …
uṇṇā bhamukantare jātā hoti, odātā mudu­tū­lasanni­bhā. Yampi, bhikkhave,
mahāpurisassa uṇṇā bhamukantare jātā hoti, odātā mudu­tū­lasanni­bhā, idampi,
bhikkhave, mahāpurisassa mahā­puri­sa­lak­kha­ṇaṃ bhavati.</p>
<hr>

<p><span class="parno">7</span>
<a class="pts1" id="pts3.145"></a>
<a id="p_8D_403" class="ms"></a>
Puna caparaṃ, bhikkhave, mahāpuriso uṇhīsasīso hoti. Yampi, bhikkhave,
mahāpuriso uṇhīsasīso hoti, idampi, bhikkhave, mahāpurisassa
mahā­puri­sa­lak­kha­ṇaṃ bhavati.</p>

<p><span class="parno">8</span><a class="wp" id="wp1.3"></a>
<a id="p_8D_404" class="ms"></a>
Imāni kho tāni, bhikkhave, dvattiṃsa mahāpurisassa mahā­puri­sa­lak­kha­ṇāni, yehi
samannāgatassa mahāpurisassa dveva gatiyo bhavanti anaññā. Sace agāraṃ
ajjhāvasati, rājā hoti cakkavattī … pe … sace kho pana agārasmā anagāriyaṃ
pabbajati, arahaṃ hoti sammāsambuddho loke vivaṭṭacchado.</p>

<p><span class="parno">9</span>
<a id="p_8D_405" class="ms"></a>
Imāni kho, bhikkhave, dvattiṃsa mahāpurisassa mahā­puri­sa­lak­kha­ṇāni bāhirakāpi
isayo dhārenti, no ca kho te jānanti: ‘imassa kammassa kaṭattā idaṃ lakkhaṇaṃ
paṭilabhatī’ti.</p>
<h2>1. ­Suppatiṭ­ṭhita­pādatā­lak­kha­ṇaṃ</h2>

<p><span class="parno">10</span><a class="wp" id="wp1.4"></a>
<a class="pts1" id="pts3.146"></a>
<a id="p_8D_407" class="ms"></a>
<a class="msdiv" id="msdiv_201"></a>
Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno daḷhasamādāno ahosi kusalesu dhammesu, avatthi­ta­sa­mādāno
kāyasucarite vacīsucarite manosucarite dānasaṃvibhāge sīlasamādāne
uposathupavāse matteyyatāya petteyyatāya sāmaññatāya brahmaññatāya kule
jeṭṭhā­pacāyi­tāya aññata­rañ­ñata­resu ca adhikusalesu dhammesu. So tassa kammassa
kaṭattā upacitattā ussannattā vipulattā kāyassa bhedā paraṃ maraṇā sugatiṃ
saggaṃ lokaṃ upapajjati. So tattha aññe deve dasahi ṭhānehi adhiggaṇhāti
dibbena āyunā dibbena vaṇṇena dibbena sukhena dibbena yasena dibbena
ādhipateyyena dibbehi rūpehi dibbehi saddehi dibbehi gandhehi dibbehi rasehi
dibbehi phoṭṭhabbehi. So tato cuto itthattaṃ āgato samāno imaṃ
mahā­puri­sa­lak­kha­ṇaṃ paṭilabhati. ­Suppatiṭ­ṭhita­pādo hoti. Samaṃ pādaṃ bhūmiyaṃ
nikkhipati, samaṃ uddharati, samaṃ sabbāvantehi pādatalehi bhūmiṃ phusati.</p>

<p><span class="parno">11</span><a class="wp" id="wp1.5"></a>
<a class="pts1" id="pts3.147"></a>
<a id="p_8D_408" class="ms"></a>
<a class="msdiv" id="msdiv_202"></a>
So tena lakkhaṇena samannāgato sace agāraṃ ajjhāvasati, rājā hoti cakkavattī
dhammiko dhammarājā cāturanto vijitāvī jana­padat­thāva­riyap­patto
satta­ratana­saman­nā­gato. Tassimāni satta ratanāni bhavanti; seyyathidaṃ—
cakkaratanaṃ hatthiratanaṃ assaratanaṃ maṇiratanaṃ itthiratanaṃ gaha­pati­ratanaṃ
pari­ṇāya­ka­ratana­meva sattamaṃ. Parosahassaṃ kho panassa puttā bhavanti sūrā
vīrangarūpā para­se­nappa­maddanā. So imaṃ pathaviṃ sāgara­pariyan­taṃ
akhila­ma­nimitta­ma­kaṇṭa­kaṃ iddhaṃ phītaṃ khemaṃ sivaṃ nirabbudaṃ adaṇḍena
asatthena dhammena abhivijiya ajjhāvasati. Rājā samāno kiṃ labhati? <span class="var" title="avikkhambhiyo (bj, pts1)" id="note258">Akkhambhiyo</span>
hoti kenaci manussabhūtena paccatthikena paccāmittena. Rājā samāno idaṃ
labhati. Sace kho pana agārasmā anagāriyaṃ pabbajati, arahaṃ hoti
sammāsambuddho loke vivaṭṭacchado. Buddho samāno kiṃ labhati? Akkhambhiyo hoti
abbhantarehi vā bāhirehi vā paccatthikehi paccāmittehi rāgena vā dosena vā
mohena vā samaṇena vā brāhmaṇena vā devena vā mārena vā brahmunā vā kenaci vā
lokasmiṃ. Buddho samāno idaṃ labhati". Etamatthaṃ bhagavā avoca.</p>
<hr>

<p><span class="parno">12</span><a class="wp" id="wp1.6"></a>
<a id="p_8D_409" class="ms"></a>
<a class="msdiv" id="msdiv_203"></a>
Tatthetaṃ vuccati: </p>
<blockquote>

<p><span class="parno">13</span>
<a id="p_8D_410" class="ms"></a>
"Sacce ca dhamme ca dame ca saṃyame,<br>
Soceyya­sīlā­layu­posa­thesu ca;<br>
Dāne ahiṃsāya asāhase rato,<br>
Daḷhaṃ samādāya
<span class="var" title="samantamācari (bj, s1-3, mr)" id="note259">samattamācari</span>.</p>

<p><span class="parno">14</span>
<a id="p_8D_411" class="ms"></a>
So tena kammena divaṃ
<span class="var" title="apakkami (bj, s1-3, mr)" id="note260">samakkami</span>,<br>
Sukhañca khiḍḍāratiyo ca
<span class="var" title="anubhi (s1) | annubhi (s2, s3) | ānubhi (pts1) | aṃnubhi (ṭīkā)" id="note261">anvabhi</span>;<br>
Tato cavitvā punarāgato idha,<br>
Samehi pādehi phusī vasundharaṃ.
</p>

<p><span class="parno">15</span>
<a id="p_8D_412" class="ms"></a>
Byākaṃsu veyyañjanikā samāgatā,<br>
Samap­patiṭ­ṭhassa na hoti khambhanā;<br>
Gihissa vā pabbajitassa vā
<span class="var" title="pana (s1-3)" id="note262">puna</span>,<br>
Taṃ lakkhaṇaṃ bhavati ­tadat­tha­jotakaṃ.
</p>

<p><span class="parno">16</span>
<a id="p_8D_413" class="ms"></a>
Akkhambhiyo hoti agāramāvasaṃ,<br>
Parābhibhū sattubhi nappamaddano;<br>
­Manus­sa­bhū­tenidha hoti kenaci,<br>
Akkhambhiyo tassa phalena kammuno.
</p>

<p><span class="parno">17</span>
<a id="p_8D_414" class="ms"></a>
Sace ca pabbajjamupeti tādiso,<br>
Nekkham­ma­chandā­bhirato vicakkhaṇo;<br>
Aggo na so gacchati jātu khambhanaṃ,<br>
Naruttamo esa hi tassa dhammatā"ti.
</p>
</blockquote>
<h2>2. Pāda­tala­cakka­lak­kha­ṇaṃ</h2>

<p><span class="parno">18</span><a class="wp" id="wp1.7"></a>
<a class="pts1" id="pts3.148"></a>
<a id="p_8D_416" class="ms"></a>
<a class="msdiv" id="msdiv_204"></a>
"Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno bahujanassa sukhāvaho ahosi, ubbega­uttāsa­bhayaṃ apanuditā,
dhammikañca ­rak­khā­varaṇa­guttiṃ saṃvidhātā, saparivārañca dānaṃ adāsi. So tassa
kammassa kaṭattā upacitattā ussannattā vipulattā kāyassa bhedā paraṃ maraṇā
sugatiṃ saggaṃ lokaṃ upapajjati … pe … so tato cuto itthattaṃ āgato samāno imaṃ
mahā­puri­sa­lak­kha­ṇaṃ paṭilabhati. Heṭ­ṭhāpāda­ta­lesu cakkāni jātāni honti
sahassārāni sanemikāni sanābhikāni sabbā­kāra­pari­pūrāni suvibhat­tan­tarāni.</p>

<p><span class="parno">19</span><a class="wp" id="wp1.8"></a>
<a id="p_8D_417" class="ms"></a>
So tena lakkhaṇena samannāgato sace agāraṃ ajjhāvasati, rājā hoti cakkavattī  …
pe … rājā samāno kiṃ labhati? Mahāparivāro hoti; mahāssa honti parivārā
brāhma­ṇa­gaha­patikā negamajānapadā gaṇaka­mahā­mattā anīkaṭṭhā dovārikā amaccā
pārisajjā rājāno bhogiyā kumārā. Rājā samāno idaṃ labhati. Sace kho pana
agārasmā anagāriyaṃ pabbajati, arahaṃ hoti sammāsambuddho loke vivaṭṭacchado.
Buddho samāno kiṃ labhati? Mahāparivāro hoti; mahāssa honti parivārā bhikkhū
bhikkhuniyo upāsakā upāsikāyo devā manussā asurā nāgā gandhabbā. Buddho samāno
idaṃ labhati". Etamatthaṃ bhagavā avoca.</p>
<hr>

<p><span class="parno">20</span><a class="wp" id="wp1.9"></a>
<a id="p_8D_418" class="ms"></a>
<a class="msdiv" id="msdiv_205"></a>
Tatthetaṃ vuccati: </p>
<blockquote>

<p><span class="parno">21</span>
<a id="p_8D_419" class="ms"></a>
"Pure puratthā purimāsu jātisu,<br>
Manussabhūto bahunaṃ sukhāvaho;<br>
Ubbhe­gaut­tāsabha­yāpa­nūdano,<br>
Guttīsu rakkhāvaraṇesu ussuko.
</p>

<p><span class="parno">22</span>
<a class="pts1" id="pts3.149"></a>
<a id="p_8D_420" class="ms"></a>
So tena kammena divaṃ samakkami,<br>
Sukhañca khiḍḍāratiyo ca anvabhi;<br>
Tato cavitvā punarāgato idha,<br>
Cakkāni pādesu duvesu vindati.
</p>

<p><span class="parno">23</span>
<a id="p_8D_421" class="ms"></a>
Samantanemīni sahassarāni ca,<br>
Byākaṃsu veyyañjanikā samāgatā;<br>
Disvā kumāraṃ sata­puñña­lak­kha­ṇaṃ,<br>
Parivāravā hessati sattumaddano.
</p>

<p><span class="parno">24</span>
<a id="p_8D_422" class="ms"></a>
Tathā hi cakkāni samantanemini,<br>
Sace na pabbajjamupeti tādiso;<br>
Vatteti cakkaṃ pathaviṃ pasāsati,<br>
<span class="var" title="tassānuyuttā'dha (bj, pts1) | tassānuyantā idha (s1-3, mr)" id="note263">Tas­sānu­yantā­dha</span> bhavanti khattiyā.</p>

<p><span class="parno">25</span>
<a id="p_8D_423" class="ms"></a>
Mahāyasaṃ sam­pari­vāra­yanti naṃ,<br>
Sace ca pabbajjamupeti tādiso;<br>
Nekkham­ma­chandā­bhirato vicakkhaṇo,<br>
Devā
<span class="var" title="... sattarakkhasā (mr)" id="note264">­manus­sā­su­rasak­karak­khasā</span>.</p>

<p><span class="parno">26</span>
<a id="p_8D_424" class="ms"></a>
Gandhabbanāgā vihagā catuppadā,<br>
Anuttaraṃ deva­manus­sa­pūjitaṃ;<br>
Mahāyasaṃ sam­pari­vāra­yanti nan"ti.
</p>
</blockquote>
<h2>3–5. Āyata­paṇhi­tāditi­lak­kha­ṇaṃ</h2>

<p><span class="parno">27</span><a class="wp" id="wp1.10"></a>
<a class="pts1" id="pts3.150"></a>
<a id="p_8D_426" class="ms"></a>
<a class="msdiv" id="msdiv_206"></a>
"Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno pāṇātipātaṃ pahāya pāṇātipātā paṭivirato ahosi nihitadaṇḍo
nihitasattho lajjī dayāpanno, sabba­pāṇa­bhūta­hi­tānukampī vihāsi. So tassa
kammassa kaṭattā upacitattā ussannattā vipulattā … pe … so tato cuto itthattaṃ
āgato samāno imāni tīṇi mahā­puri­sa­lak­kha­ṇāni paṭilabhati. Āyatapaṇhi ca hoti,
dīghanguli ca brahmujugatto ca.</p>

<p><span class="parno">28</span><a class="wp" id="wp1.11"></a>
<a id="p_8D_427" class="ms"></a>
So tehi lakkhaṇehi samannāgato sace agāraṃ ajjhāvasati, rājā hoti cakkavattī  …
pe … rājā samāno kiṃ labhati? Dīghāyuko hoti ciraṭṭhitiko, dīghamāyuṃ pāleti,
na sakkā hoti antarā jīvitā voropetuṃ kenaci manussabhūtena paccatthikena
paccāmittena. Rājā samāno idaṃ labhati … pe … buddho samāno kiṃ labhati?
Dīghāyuko hoti ciraṭṭhitiko, dīghamāyuṃ pāleti, na sakkā hoti antarā jīvitā
voropetuṃ paccatthikehi paccāmittehi samaṇena vā brāhmaṇena vā devena vā mārena
vā brahmunā vā kenaci vā lokasmiṃ. Buddho samāno idaṃ labhati". Etamatthaṃ
bhagavā avoca.</p>
<hr>

<p><span class="parno">29</span><a class="wp" id="wp1.12"></a>
<a id="p_8D_428" class="ms"></a>
<a class="msdiv" id="msdiv_207"></a>
Tatthetaṃ vuccati: </p>
<blockquote>

<p><span class="parno">30</span>
<a id="p_8D_429" class="ms"></a>
" <span class="var" title="maraṇa­vadha­bhayattano (bj, pts1, mr) | maraṇa­vadha­bha­yamattano (s1-3)" id="note265">Māraṇa­vadha­bhayattano</span> viditvā,<br>
Paṭivirato paraṃ māraṇāyahosi;<br>
<span class="var" title="tena so sucaritena saggamagamāsi (s1-3)" id="note266">Tena sucaritena
saggamagamā</span>,<br>
Sukata­phala­vipāka­ma­nubhosi.
</p>

<p><span class="parno">31</span>
<a id="p_8D_430" class="ms"></a>
Caviya punaridhāgato samāno,<br>
Paṭilabhati idha tīṇi lakkhaṇāni;<br>
Bhavati vipula­dīgha­pāsaṇ­hiko,<br>
Brahmāva suju subho sujātagatto.
</p>

<p><span class="parno">32</span>
<a class="pts1" id="pts3.151"></a>
<a id="p_8D_431" class="ms"></a>
Subhujo susu susaṇṭhito sujāto,<br>
Muduta­lu­nanguli­yassa honti;<br>
Dīghā tībhi purisa­varag­ga­lak­kha­ṇehi,<br>
<span class="var" title="cirayāpanāya (s1-3)" id="note267">Cirayapanāya</span> kumāra­mādisanti.</p>

<p><span class="parno">33</span>
<a id="p_8D_432" class="ms"></a>
Bhavati yadi gihī ciraṃ yapeti,<br>
Cirataraṃ pabbajati yadi tato hi;<br>
Yāpayati ca vasid­dhi­bhāva­nāya,<br>
Iti dīghāyukatāya taṃ nimittan"ti.
</p>
</blockquote>
<h2>6. Sat­tussada­tā­lak­kha­ṇaṃ</h2>

<p><span class="parno">34</span><a class="wp" id="wp1.13"></a>
<a id="p_8D_434" class="ms"></a>
<a class="msdiv" id="msdiv_208"></a>
"Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno dātā ahosi paṇītānaṃ rasitānaṃ khādanīyānaṃ bhojanīyānaṃ
sāyanīyānaṃ lehanīyānaṃ pānānaṃ. So tassa kammassa kaṭattā … pe … so tato cuto
itthattaṃ āgato samāno imaṃ mahā­puri­sa­lak­kha­ṇaṃ paṭilabhati, sattussado hoti,
sattassa ussadā honti; ubhosu hatthesu ussadā honti, ubhosu pādesu ussadā
honti, ubhosu aṃsakūṭesu ussadā honti, khandhe ussado hoti.</p>

<p><span class="parno">35</span><a class="wp" id="wp1.14"></a>
<a class="pts1" id="pts3.152"></a>
<a id="p_8D_435" class="ms"></a>
So tena lakkhaṇena samannāgato sace agāraṃ ajjhāvasati, rājā hoti cakkavattī  …
pe … rājā samāno kiṃ labhati? Lābhī hoti paṇītānaṃ rasitānaṃ khādanīyānaṃ
bhojanīyānaṃ sāyanīyānaṃ lehanīyānaṃ pānānaṃ. Rājā samāno idaṃ labhati … pe  …
buddho samāno kiṃ labhati? Lābhī hoti paṇītānaṃ rasitānaṃ khādanīyānaṃ
bhojanīyānaṃ sāyanīyānaṃ lehanīyānaṃ pānānaṃ. Buddho samāno idaṃ labhati".
Etamatthaṃ bhagavā avoca.</p>
<hr>

<p><span class="parno">36</span><a class="wp" id="wp1.15"></a>
<a id="p_8D_436" class="ms"></a>
<a class="msdiv" id="msdiv_209"></a>
Tatthetaṃ vuccati: </p>
<blockquote>

<p><span class="parno">37</span>
<a id="p_8D_437" class="ms"></a>
"
<span class="var" title="khajjabhojanaṃ atha (bj, s1-3)" id="note268">Khaj­ja­bhojja­matha</span> <span class="var" title="lehasāyitaṃ (s1-3)" id="note269">leyya
sāyiyaṃ</span>,<br>
Uttamag­gara­sadāyako ahu;<br>
Tena so sucaritena kammunā,<br>
Nandane cira­mabhip­pamodati.
</p>

<p><span class="parno">38</span>
<a id="p_8D_438" class="ms"></a>
Satta cussade idhā­dhi­gacchati,<br>
­Hattha­pāda­mudutañca vindati;<br>
Āhu byañ­jana­nimitta­kovidā,<br>
Khaj­ja­bhojja­rasa­lābhitāya naṃ.
</p>

<p><span class="parno">39</span>
<a id="p_8D_439" class="ms"></a>
<span class="var" title="na taṃ gihissapi (s1-3, pts1)" id="note270">Yaṃ
gihissapi</span> ­tadat­tha­jotakaṃ,<br>
Pabbajjampi ca ­tadā­dhi­gacchati;<br>
Khaj­ja­bhojja­rasa­lābhirut­tamaṃ,<br>
Āhu sabba­gihi­bandha­nac­chidan"ti.
</p>
</blockquote>
<h2>7–8. Kara­caraṇa­mudu­jālatā­lak­kha­ṇāni</h2>

<p><span class="parno">40</span><a class="wp" id="wp1.16"></a>
<a class="pts1" id="pts3.153"></a>
<a id="p_8D_441" class="ms"></a>
<a class="msdiv" id="msdiv_210"></a>
"Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno catūhi sanga­ha­vatthūhi janaṃ sangāhako ahosi—dānena
<span class="var" title="piyavācena (s1-3, mr) | peyyavācena (pts1)" id="note271">peyyavajjena</span> atthacariyāya samānattatāya. So tassa kammassa kaṭattā … pe … so
tato cuto itthattaṃ āgato samāno imāni dve mahā­puri­sa­lak­kha­ṇāni paṭilabhati.
Muduta­luna­hattha­pādo ca hoti jālahatthapādo ca.</p>

<p><span class="parno">41</span><a class="wp" id="wp1.17"></a>
<a id="p_8D_442" class="ms"></a>
So tehi lakkhaṇehi samannāgato sace agāraṃ ajjhāvasati, rājā hoti cakkavattī  …
pe … rājā samāno kiṃ labhati? Susanga­hita­pari­jano hoti, susangahitāssa honti
brāhma­ṇa­gaha­patikā negamajānapadā gaṇaka­mahā­mattā anīkaṭṭhā dovārikā amaccā
pārisajjā rājāno bhogiyā kumārā. Rājā samāno idaṃ labhati … buddho samāno kiṃ
labhati? Susanga­hita­pari­jano hoti, susangahitāssa honti bhikkhū bhikkhuniyo
upāsakā upāsikāyo devā manussā asurā nāgā gandhabbā. Buddho samāno idaṃ
labhati". Etamatthaṃ bhagavā avoca.</p>
<hr>

<p><span class="parno">42</span><a class="wp" id="wp1.18"></a>
<a id="p_8D_443" class="ms"></a>
<a class="msdiv" id="msdiv_211"></a>
Tatthetaṃ vuccati: </p>
<blockquote>

<p><span class="parno">43</span>
<a id="p_8D_444" class="ms"></a>
"<span class="var" title="dānampi ca attha­cariya­tampi ca (pts1)" id="note272">Dānampi ­cattha­cariya­tañca</span>,<br>
<span class="var" title="piyavadatañca samāna­chanda­tañca (bj, pts1) | piyavadatañca samāna­chandañca (s1-3)" id="note273">Piyavāditañca
samānattatañca</span>;<br>
Kari­ya­cari­ya­su­sanga­haṃ bahūnaṃ,<br>
Anavamatena guṇena yāti saggaṃ.
</p>

<p><span class="parno">44</span>
<a id="p_8D_445" class="ms"></a>
Caviya punaridhāgato samāno,<br>
Kara­caraṇa­mudutañca jālino ca;<br>
Ati­rucira­suvag­gu­dassa­neyyaṃ,<br>
Paṭilabhati daharo susu kumāro.
</p>

<p><span class="parno">45</span>
<a class="pts1" id="pts3.154"></a>
<a id="p_8D_446" class="ms"></a>
Bhavati parijanassavo vidheyyo,<br>
Mahimaṃ āvasito susangahito;<br>
Piyavadū hitasukhataṃ
<span class="var" title="jigiṃsamāno (bj, s1-3, pts1)" id="note274">jigīsamāno</span>,<br>
Abhirucitāni guṇāni ācarati.
</p>

<p><span class="parno">46</span>
<a id="p_8D_447" class="ms"></a>
Yadi ca jahati sabba­kā­mabhogaṃ,<br>
Kathayati dhammakathaṃ jino janassa;<br>
Vacana­paṭika­ras­sā­bhip­pasannā,<br>
Sutvāna dhammā­nu­dhamma­mācarantī"ti.
</p>
</blockquote>
<h2>9–10. Ussankhapāda-uddhag­ga­lomatā­lak­kha­ṇāni</h2>

<p><span class="parno">47</span><a class="wp" id="wp1.19"></a>
<a id="p_8D_449" class="ms"></a>
<a class="msdiv" id="msdiv_212"></a>
"Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ <span class="var" title="samāno bahuno janassa (bj, pts1)" id="note275">pubbe
manussabhūto samāno</span> atthū­pa­saṃhi­taṃ ­dham­mūpa­saṃhi­taṃ vācaṃ bhāsitā ahosi,
bahujanaṃ nidaṃsesi, pāṇīnaṃ hitasukhāvaho dhammayāgī. So tassa kammassa
kaṭattā … pe … so tato cuto itthattaṃ āgato samāno imāni dve
mahā­puri­sa­lak­kha­ṇāni paṭilabhati. Ussankhapādo ca hoti, uddhaggalomo ca.</p>

<p><span class="parno">48</span><a class="wp" id="wp1.20"></a>
<a id="p_8D_450" class="ms"></a>
So tehi lakkhaṇehi samannāgato, sace agāraṃ ajjhāvasati, rājā hoti cakkavattī  …
pe … rājā samāno kiṃ labhati? Aggo ca hoti seṭṭho ca pāmokkho ca uttamo ca
pavaro ca kāmabhogīnaṃ. Rājā samāno idaṃ labhati … pe … buddho samāno kiṃ
labhati? Aggo ca hoti seṭṭho ca pāmokkho ca uttamo ca pavaro ca sabbasattānaṃ.
Buddho samāno idaṃ labhati". Etamatthaṃ bhagavā avoca.</p>
<hr>

<p><span class="parno">49</span><a class="wp" id="wp1.21"></a>
<a id="p_8D_451" class="ms"></a>
<a class="msdiv" id="msdiv_213"></a>
Tatthetaṃ vuccati: </p>
<blockquote>

<p><span class="parno">50</span>
<a class="pts1" id="pts3.155"></a>
<a id="p_8D_452" class="ms"></a>
" <span class="var" title="attha­dhamma­saṃhi­taṃ (bj) | atthadhammaṃ sangahitaṃ (s1-3) | attha­dham­mupa­saṃhi­taṃ (mr)" id="note276">Attha­dham­ma­sahitaṃ</span> pure giraṃ,<br>
Erayaṃ bahujanaṃ nidaṃsayi;<br>
Pāṇinaṃ hitasukhāvaho ahu,<br>
<span class="var" title="dhammayāgaṃ assajji (s1-3) | dhammayāgaṃ assaji (pts1, mr)" id="note277">Dhamma­yāgama­yajī</span> amaccharī.</p>

<p><span class="parno">51</span>
<a id="p_8D_453" class="ms"></a>
Tena so sucaritena kammunā,<br>
Suggatiṃ vajati tattha modati;<br>
Lakkhaṇāni ca duve idhāgato,<br>
<span class="var" title="uttama­samu­kha­tāya (s1) | uttama­su­kha­tāya (s2, s3) | uttamasukhāni (pts1) | uttama­pamuk­kha­tāya (mr)" id="note278">Uttamap­pamu­kha­tāya</span>
<span class="var" title="saṃvindati (pts1)" id="note279">vindati</span>.</p>

<p><span class="parno">52</span>
<a id="p_8D_454" class="ms"></a>
Ubbha­muppati­ta­lomavā saso,<br>
Pādagaṇṭhirahu sādhusaṇṭhitā;<br>
Maṃ­salo­hi­tā­citā tacotthatā,<br>
<span class="var" title="uparicaraṇā ca sobhanā (bj) | uparijānu sobhanā (s1-3) | upari ca pana sobhaṇā (pts1)" id="note280">Upari­cara­ṇa­sobhanā</span> ahu.</p>

<p><span class="parno">53</span>
<a id="p_8D_455" class="ms"></a>
Gehamāvasati ce tathāvidho,<br>
Aggataṃ vajati kāmabhoginaṃ;<br>
Tena uttaritaro na vijjati,<br>
Jambu­dīpa­ma­bhi­bhuyya iriyati.
</p>

<p><span class="parno">54</span>
<a class="pts1" id="pts3.156"></a>
<a id="p_8D_456" class="ms"></a>
Pabbajampi ca anomanikkamo,<br>
Aggataṃ vajati sabbapāṇinaṃ;<br>
Tena uttaritaro na vijjati,<br>
Sab­baloka­ma­bhi­bhuyya viharatī"ti.
</p>
</blockquote>
<h2>11. Eṇijan­gha­lak­kha­ṇaṃ</h2>

<p><span class="parno">55</span><a class="wp" id="wp1.22"></a>
<a id="p_8D_458" class="ms"></a>
<a class="msdiv" id="msdiv_214"></a>
"Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno sakkaccaṃ vācetā ahosi sippaṃ vā vijjaṃ vā caraṇaṃ vā
kammaṃ vā: ‘kintime khippaṃ vijāneyyuṃ, khippaṃ paṭipajjeyyuṃ, na ciraṃ
kilisseyyun’"ti. So tassa kammassa kaṭattā … pe … so tato cuto itthattaṃ āgato
samāno imaṃ mahā­puri­sa­lak­kha­ṇaṃ paṭilabhati. Eṇijangho hoti.</p>

<p><span class="parno">56</span><a class="wp" id="wp1.23"></a>
<a id="p_8D_459" class="ms"></a>
So tena lakkhaṇena samannāgato sace agāraṃ ajjhāvasati, rājā hoti cakkavattī  …
pe … rājā samāno kiṃ labhati? Yāni tāni rājārahāni rājangāni rājūpabhogāni
rājānuc­chavi­kāni tāni khippaṃ paṭilabhati. Rājā samāno idaṃ labhati … pe  …
buddho samāno kiṃ labhati? Yāni tāni samaṇārahāni samaṇangāni sama­ṇūpa­bho­gāni
samaṇānuc­chavi­kāni, tāni khippaṃ paṭilabhati. Buddho samāno idaṃ labhati".
Etamatthaṃ bhagavā avoca.</p>
<hr>

<p><span class="parno">57</span><a class="wp" id="wp1.24"></a>
<a id="p_8D_460" class="ms"></a>
<a class="msdiv" id="msdiv_215"></a>
Tatthetaṃ vuccati: </p>
<blockquote>

<p><span class="parno">58</span>
<a class="pts1" id="pts3.157"></a>
<a id="p_8D_461" class="ms"></a>
"Sippesu vijjācaraṇesu
<span class="var" title="kammasu (bj, pts1)" id="note281">kammesu</span>,<br>
Kathaṃ
<span class="var" title="vijāneyya (bj, pts1) | vijāneyyu (s1-3)" id="note282">vijāneyyuṃ</span> lahunti icchati;<br>
Yadūpaghātāya na hoti kassaci,<br>
Vāceti khippaṃ na ciraṃ kilissati.
</p>

<p><span class="parno">59</span>
<a id="p_8D_462" class="ms"></a>
Taṃ kammaṃ katvā kusalaṃ
<span class="var" title="sukhindriyaṃ (mr)" id="note283">sukhudrayaṃ</span>,<br>
Janghā manuññā labhate susaṇṭhitā;<br>
Vaṭṭā sujātā anu­pubba­muggatā,<br>
Uddhaggalomā sukhumat­ta­cotthatā.
</p>

<p><span class="parno">60</span>
<a id="p_8D_463" class="ms"></a>
Eṇeyyajanghoti tamāhu puggalaṃ,<br>
Sampattiyā
<span class="var" title="khippamidāhu (bj)" id="note284">khippamidhāhu</span> lakkhaṇaṃ;<br>
Gehānulomāni yadā­bhi­kan­khati,<br>
Apabbajaṃ
<span class="var" title="khippa­midādhi­gacchati (?)" id="note285">khippa­midhā­dhi­gacchati</span>.</p>

<p><span class="parno">61</span>
<a id="p_8D_464" class="ms"></a>
Sace ca pabbajjamupeti tādiso,<br>
Nekkham­ma­chandā­bhirato vicakkhaṇo;<br>
Anucchavikassa yadānulomikaṃ,<br>
Taṃ vindati
<span class="var" title="... nikkamo (s1-3, pts1)" id="note286">khippa­manoma­vik­kamo</span>"ti.</p>
</blockquote>
<h2>12. Sukhumac­chavi­lak­kha­ṇaṃ</h2>

<p><span class="parno">62</span><a class="wp" id="wp1.25"></a>
<a class="pts1" id="pts3.158"></a>
<a id="p_8D_466" class="ms"></a>
<a class="msdiv" id="msdiv_216"></a>
"Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno samaṇaṃ vā brāhmaṇaṃ vā upasankamitvā paripucchitā ahosi:
‘kiṃ, bhante, kusalaṃ, kiṃ akusalaṃ, kiṃ sāvajjaṃ, kiṃ anavajjaṃ, kiṃ
sevitabbaṃ, kiṃ na sevitabbaṃ, kiṃ me karīyamānaṃ dīgharattaṃ ahitāya dukkhāya
assa, kiṃ vā pana me karīyamānaṃ dīgharattaṃ hitāya sukhāya assā’ti. So tassa
kammassa kaṭattā … pe … so tato cuto itthattaṃ āgato samāno imaṃ
mahā­puri­sa­lak­kha­ṇaṃ paṭilabhati. Sukhumacchavi hoti, sukhumattā chaviyā
rajojallaṃ kāye na upalimpati.</p>

<p><span class="parno">63</span><a class="wp" id="wp1.26"></a>
<a id="p_8D_467" class="ms"></a>
So tena lakkhaṇena samannāgato sace agāraṃ ajjhāvasati, rājā hoti cakkavattī  …
pe … rājā samāno kiṃ labhati? Mahāpañño hoti, nāssa hoti koci paññāya sadiso vā
seṭṭho vā kāmabhogīnaṃ. Rājā samāno idaṃ labhati … pe … buddho samāno kiṃ
labhati? Mahāpañño hoti puthupañño <span class="var" title="hāsupañño (pts1)" id="note287">hāsapañño</span> javanapañño tikkhapañño
nib­bedhi­kapañño, nāssa hoti koci paññāya sadiso vā seṭṭho vā sabbasattānaṃ.
Buddho samāno idaṃ labhati". Etamatthaṃ bhagavā avoca.</p>
<hr>

<p><span class="parno">64</span><a class="wp" id="wp1.27"></a>
<a id="p_8D_468" class="ms"></a>
<a class="msdiv" id="msdiv_217"></a>
Tatthetaṃ vuccati: </p>
<blockquote>

<p><span class="parno">65</span>
<a id="p_8D_469" class="ms"></a>
"Pure puratthā purimāsu jātisu,<br>
Aññātukāmo paripucchitā ahu;<br>
Sussūsitā pabbajitaṃ upāsitā,<br>
Atthantaro atthakathaṃ nisāmayi.
</p>

<p><span class="parno">66</span>
<a id="p_8D_470" class="ms"></a>
<span class="var" title="paññā­paṭi­lābha­katena (pts1)" id="note288">Paññā­paṭi­lābha­gatena</span> kammunā,<br>
Manussabhūto sukhumacchavī ahu;<br>
Byākaṃsu uppāda­nimitta­kovidā,<br>
Sukhumāni atthāni avecca dakkhiti.
</p>

<p><span class="parno">67</span>
<a id="p_8D_471" class="ms"></a>
Sace na pabbajjamupeti tādiso,<br>
Vatteti cakkaṃ pathaviṃ pasāsati;<br>
Atthānu­siṭṭhīsu pariggahesu ca,<br>
Na tena seyyo sadiso ca vijjati.
</p>

<p><span class="parno">68</span>
<a class="pts1" id="pts3.159"></a>
<a id="p_8D_472" class="ms"></a>
Sace ca pabbajjamupeti tādiso,<br>
Nekkham­ma­chandā­bhirato vicakkhaṇo;<br>
Paññāvisiṭṭhaṃ labhate anuttaraṃ,<br>
Pappoti bodhiṃ vara­bhūri­medhaso"ti.
</p>
</blockquote>
<h2>13. Suvaṇ­ṇa­vaṇṇa­lak­kha­ṇaṃ</h2>

<p><span class="parno">69</span><a class="wp" id="wp1.28"></a>
<a id="p_8D_474" class="ms"></a>
<a class="msdiv" id="msdiv_218"></a>
"Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno akkodhano ahosi anupā­yā­sa­bahulo, bahumpi vutto samāno
nābhisajji na kuppi na byāpajji na patitthīyi, na kopañca dosañca appaccayañca
pātvākāsi. Dātā ca ahosi sukhumānaṃ mudukānaṃ attharaṇānaṃ <span class="var" title="pāpuraṇānaṃ (bj, s1-3, pts1)" id="note289">pāvuraṇānaṃ</span>
kho­ma­su­khumā­naṃ kappā­si­ka­su­khumā­naṃ koseyya­su­khumā­naṃ ­kamba­la­su­khumā­naṃ. So
tassa kammassa kaṭattā upacitattā … pe … so tato cuto itthattaṃ āgato samāno
imaṃ mahā­puri­sa­lak­kha­ṇaṃ paṭilabhati. Suvaṇṇavaṇṇo hoti kañ­cana­sanni­bhat­taco.</p>
<hr>

<p><span class="parno">70</span><a class="wp" id="wp1.29"></a>
<a id="p_8D_475" class="ms"></a>
So tena lakkhaṇena samannāgato sace agāraṃ ajjhāvasati, rājā hoti cakkavattī  …
pe … rājā samāno kiṃ labhati? Lābhī hoti sukhumānaṃ mudukānaṃ attharaṇānaṃ
pāvuraṇānaṃ kho­ma­su­khumā­naṃ kappā­si­ka­su­khumā­naṃ koseyya­su­khumā­naṃ
­kamba­la­su­khumā­naṃ. Rājā samāno idaṃ labhati … pe … buddho samāno kiṃ labhati?
Lābhī hoti sukhumānaṃ mudukānaṃ attharaṇānaṃ pāvuraṇānaṃ kho­ma­su­khumā­naṃ
kappā­si­ka­su­khumā­naṃ koseyya­su­khumā­naṃ ­kamba­la­su­khumā­naṃ. Buddho samāno idaṃ
labhati". Etamatthaṃ bhagavā avoca.</p>
<hr>

<p><span class="parno">71</span><a class="wp" id="wp1.30"></a>
<a id="p_8D_476" class="ms"></a>
<a class="msdiv" id="msdiv_219"></a>
Tatthetaṃ vuccati: </p>
<blockquote>

<p><span class="parno">72</span>
<a class="pts1" id="pts3.160"></a>
<a id="p_8D_477" class="ms"></a>
"Akkodhañca adhiṭṭhahi
<span class="var" title="adāsi ca (pts1)" id="note290">adāsi</span>,<br>
Dānañca vatthāni sukhumāni succhavīni;<br>
Purima­ta­rabhave ṭhito abhivissaji,<br>
Mahimiva suro abhivassaṃ.
</p>

<p><span class="parno">73</span>
<a id="p_8D_478" class="ms"></a>
Taṃ katvāna ito cuto dibbaṃ,<br>
<span class="var" title="upapajja (bj, pts1) | dibbamupapajji (s1-3)" id="note291">Upapajji</span> sukata­phala­vipāka­manu­bhutvā;<br>
Kanaka­tanu­sanni­bho idhābhibhavati,<br>
Sura­varata­roriva indo.
</p>

<p><span class="parno">74</span>
<a id="p_8D_479" class="ms"></a>
Gehañcāvasati naro apabbajja,<br>
Micchaṃ mahatimahiṃ
<span class="var" title="anusāsatī (bj) | pasāsati (s1-3)" id="note292">anusāsati</span>;<br>
<span class="var" title="pasayha sa hi ca sattaratanaṃ (bj) | pasayha abhivasana-varataraṃ (pts1)" id="note293">Pasayha sahidha
sattaratanaṃ</span>,<br>
Paṭilabhati
<span class="var" title="vipula ... (s1-3) | vipulaṃ ... (pts1)" id="note294">vimala­su­khumac­chaviṃ</span> suciñca.</p>

<p><span class="parno">75</span>
<a id="p_8D_480" class="ms"></a>
Lābhī acchā­dana­vattha­mokkha­pāvu­raṇānaṃ,<br>
Bhavati yadi anāgāriyataṃ upeti;<br>
<span class="var" title="sa hi (bj) | suhita (s1-3) | sahī (pts1)" id="note295">Sahito</span> purima­ka­taphalaṃ anubhavati,<br>
Na bhavati katassa panāso"ti.
</p>
</blockquote>
<h2>14. Koso­hi­ta­vattha­guyha­lak­kha­ṇaṃ</h2>

<p><span class="parno">76</span><a class="wp" id="wp1.31"></a>
<a class="pts1" id="pts3.161"></a>
<a id="p_8D_482" class="ms"></a>
<a class="msdiv" id="msdiv_220"></a>
"Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno cirappanaṭṭhe suci­rappa­vāsino ñātimitte suhajje sakhino
samānetā ahosi. Mātarampi puttena samānetā ahosi, puttampi mātarā samānetā
ahosi, pitarampi puttena samānetā ahosi, puttampi pitarā samānetā ahosi,
bhātarampi bhātarā samānetā ahosi, bhātarampi bhaginiyā samānetā ahosi,
bhaginimpi bhātarā samānetā ahosi, bhaginimpi bhaginiyā samānetā ahosi,
<span class="var" title="samaggiṃ katvā (s1-3, pts1)" id="note296">samangīkatvā</span> ca abbhanumoditā ahosi. So tassa kammassa kaṭattā … pe … so tato
cuto itthattaṃ āgato samāno imaṃ mahā­puri­sa­lak­kha­ṇaṃ paṭilabhati – 
koso­hi­ta­vattha­guyho hoti.</p>

<p><span class="parno">77</span><a class="wp" id="wp1.32"></a>
<a id="p_8D_483" class="ms"></a>
So tena lakkhaṇena samannāgato sace agāraṃ ajjhāvasati, rājā hoti cakkavattī  …
pe … rājā samāno kiṃ labhati? Pahūtaputto hoti, parosahassaṃ kho panassa puttā
bhavanti sūrā vīrangarūpā para­se­nappa­maddanā. Rājā samāno idaṃ labhati … pe  …
buddho samāno kiṃ labhati? Pahūtaputto hoti, anekasahassaṃ kho panassa puttā
bhavanti sūrā vīrangarūpā para­se­nappa­maddanā. Buddho samāno idaṃ labhati".
Etamatthaṃ bhagavā avoca.</p>
<hr>

<p><span class="parno">78</span><a class="wp" id="wp1.33"></a>
<a id="p_8D_484" class="ms"></a>
<a class="msdiv" id="msdiv_221"></a>
Tatthetaṃ vuccati: </p>
<blockquote>

<p><span class="parno">79</span>
<a id="p_8D_485" class="ms"></a>
"Pure puratthā purimāsu jātisu,<br>
Cirappanaṭṭhe suci­rappa­vāsino;<br>
Ñātī suhajje sakhino samānayi,<br>
<span class="var" title="samaggi katvā ca (s1-3) | samaggiṃ katvā (pts1)" id="note297">Samangikatvā</span> anumoditā ahu.</p>

<p><span class="parno">80</span>
<a id="p_8D_486" class="ms"></a>
So
<span class="var" title="sa tena (mr)" id="note298">tena</span> kammena divaṃ samakkami,<br>
Sukhañca khiḍḍāratiyo ca anvabhi;<br>
Tato cavitvā punarāgato idha,<br>
Kosohitaṃ vindati vatthachādiyaṃ.
</p>

<p><span class="parno">81</span>
<a class="pts1" id="pts3.162"></a>
<a id="p_8D_487" class="ms"></a>
Pahūtaputto bhavatī tathāvidho,<br>
<span class="var" title="parosahassassa (pts1)" id="note299">Parosahassañca</span> bhavanti atrajā;<br>
Sūrā <span class="var" title="vīrangarūpā (mr)" id="note300">ca vīrā
ca</span> amittatāpanā,<br>
Gihissa pītiṃ jananā piyaṃvadā.
</p>

<p><span class="parno">82</span>
<a id="p_8D_488" class="ms"></a>
Bahūtarā pabbajitassa iriyato,<br>
Bhavanti puttā vacanānusārino;<br>
Gihissa vā pabbajitassa vā puna,<br>
Taṃ lakkhaṇaṃ jāyati ­tadat­tha­jotakan"ti.
</p>
</blockquote>
<p class="endsection">Paṭha­ma­bhā­ṇavāro niṭṭhito.</p>
<h2>15–16. Parimaṇ­ḍala­ano­nama­jaṇ­ṇupari­ma­sana­lak­kha­ṇāni</h2>

<p><span class="parno">83</span><a class="wp" id="wp2.1"></a>
<a id="p_8D_491" class="ms"></a>
<a class="msdiv" id="msdiv_222"></a>
"Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno <span class="var" title="mahā­jana­sangā­ha­kaṃ (s1-3, mr) | mahā­jana­saṃ­gahataṃ (pts1)" id="note301">mahā­jana­sanga­haṃ</span> <span class="var" title="samapekkhamāno (mr)" id="note302">samekkhamāno</span> samaṃ jānāti sāmaṃ jānāti,
purisaṃ jānāti purisavisesaṃ jānāti: ‘ayami­damara­hati ayami­damara­hatī’ti tattha
tattha purisa­visesa­karo ahosi. So tassa kammassa kaṭattā … pe … so tato cuto
itthattaṃ āgato samāno imāni dve mahā­puri­sa­lak­kha­ṇāni paṭilabhati.
Nigrodha­parimaṇ­ḍalo ca hoti, ṭhitakoyeva ca anonamanto ubhohi pāṇitalehi
jaṇṇukāni parimasati parimajjati.</p>

<p><span class="parno">84</span><a class="wp" id="wp2.2"></a>
<a class="pts1" id="pts3.163"></a>
<a id="p_8D_492" class="ms"></a>
So tehi lakkhaṇehi samannāgato sace agāraṃ ajjhāvasati, rājā hoti cakkavattī  …
pe … rājā samāno kiṃ labhati? Aḍḍho hoti mahaddhano mahābhogo
pahūta­jāta­rūpa­rajato pahūta­vit­tūpaka­raṇo pahūta­dhana­dhañño pari­puṇṇa­kosa­koṭṭhā­gāro. Rājā samāno idaṃ labhati … pe … buddho samāno kiṃ labhati? Aḍḍho hoti mahaddhano mahābhogo. Tassimāni dhanāni honti, seyyathidaṃ—saddhādhanaṃ sīladhanaṃ hiridhanaṃ ottappadhanaṃ sutadhanaṃ cāgadhanaṃ paññādhanaṃ. Buddho samāno idaṃ labhati". Etamatthaṃ bhagavā avoca.</p>
<hr>

<p><span class="parno">85</span><a class="wp" id="wp2.3"></a>
<a id="p_8D_493" class="ms"></a>
<a class="msdiv" id="msdiv_223"></a>
Tatthetaṃ vuccati: </p>
<blockquote>

<p><span class="parno">86</span>
<a id="p_8D_494" class="ms"></a>
"Tuliya paṭivicaya cintayitvā,<br>
<span class="var" title="mahā­jana­sangā­ha­kaṃ (s1-3) | mahājanaṃ sangāhakaṃ (mr)" id="note303">Mahā­jana­sanga­ha­naṃ</span> samekkhamāno;<br>
Ayami­damara­hati tattha tattha,<br>
Purisa­visesa­karo pure ahosi.
</p>

<p><span class="parno">87</span>
<a id="p_8D_495" class="ms"></a>
<span class="var" title="sa hi ca pana ṭhito (bj, pts1) | samā ca panaṭṭhito (s1-3)" id="note304">Mahiñca pana ṭhito</span> anonamanto,<br>
Phusati karehi ubhohi jaṇṇukāni;<br>
Mahi­ruha­parimaṇ­ḍalo ahosi,<br>
Sucari­ta­kamma­vipāka­sesa­kena.
</p>

<p><span class="parno">88</span>
<a id="p_8D_496" class="ms"></a>
Bahu­vivi­dhani­mitta­lak­kha­ṇaññū,<br>
Atinipuṇā manujā byākariṃsu;<br>
Bahuvividhā gihīnaṃ arahāni,<br>
Paṭilabhati daharo susu kumāro.
</p>

<p><span class="parno">89</span>
<a class="pts1" id="pts3.164"></a>
<a id="p_8D_497" class="ms"></a>
Idha ca mahīpatissa kāmabhogī,<br>
Gihipatirūpakā bahū bhavanti;<br>
Yadi ca jahati sabba­kā­mabhogaṃ,<br>
Labhati anuttaraṃ utta­madhanag­gan"ti.
</p>
</blockquote>
<h2>17–19. Sīha­pub­baddha­kāyā­diti­lak­kha­ṇaṃ</h2>

<p><span class="parno">90</span><a class="wp" id="wp2.4"></a>
<a id="p_8D_499" class="ms"></a>
<a class="msdiv" id="msdiv_224"></a>
"Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno bahujanassa atthakāmo ahosi hitakāmo phāsukāmo
yogakkhemakāmo: ‘kintime saddhāya vaḍḍheyyuṃ, sīlena vaḍḍheyyuṃ, <span class="var" title="buddhiyā vaḍḍheyyuṃ (s1-3)" id="note305">sutena
vaḍḍheyyuṃ</span>, cāgena vaḍḍheyyuṃ, dhammena vaḍḍheyyuṃ, paññāya vaḍḍheyyuṃ,
dhanadhaññena vaḍḍheyyuṃ, khettavatthunā vaḍḍheyyuṃ, dvipa­da­catup­pa­dehi
vaḍḍheyyuṃ, puttadārehi vaḍḍheyyuṃ, dāsakam­ma­ka­ra­pori­sehi vaḍḍheyyuṃ, ñātīhi
vaḍḍheyyuṃ, mittehi vaḍḍheyyuṃ, bandhavehi vaḍḍheyyun’ti. So tassa kammassa
kaṭattā … pe … so tato cuto itthattaṃ āgato samāno imāni tīṇi
mahā­puri­sa­lak­kha­ṇāni paṭilabhati. Sīha­pub­baddha­kāyo ca hoti citantaraṃso ca
sama­vaṭ­ṭak­khan­dho ca.</p>

<p><span class="parno">91</span><a class="wp" id="wp2.5"></a>
<a class="pts1" id="pts3.165"></a>
<a id="p_8D_500" class="ms"></a>
So tehi lakkhaṇehi samannāgato sace agāraṃ ajjhāvasati, rājā hoti cakkavattī  …
pe … rājā samāno kiṃ labhati? Apari­hāna­dhammo hoti, na parihāyati dhanadhaññena
khettavatthunā dvipa­da­catup­pa­dehi puttadārehi dāsakam­ma­ka­ra­pori­sehi ñātīhi
mittehi bandhavehi, na parihāyati sabba­sam­pattiyā. Rājā samāno idaṃ labhati  …
pe … buddho samāno kiṃ labhati? Apari­hāna­dhammo hoti, na parihāyati saddhāya
sīlena sutena cāgena paññāya, na parihāyati sabba­sam­pattiyā. Buddho samāno idaṃ
labhati". Etamatthaṃ bhagavā avoca.</p>
<hr>

<p><span class="parno">92</span><a class="wp" id="wp2.6"></a>
<a id="p_8D_501" class="ms"></a>
<a class="msdiv" id="msdiv_225"></a>
Tatthetaṃ vuccati: </p>
<blockquote>

<p><span class="parno">93</span>
<a id="p_8D_502" class="ms"></a>
"
Saddhāya sīlena sutena buddhiyā,<br>
Cāgena dhammena bahūhi sādhuhi;<br>
Dhanena dhaññena ca khettavatthunā,<br>
Puttehi dārehi catuppadehi ca.
</p>

<p><span class="parno">94</span>
<a id="p_8D_503" class="ms"></a>
Ñātīhi mittehi ca bandhavehi ca,<br>
Balena vaṇṇena sukhena cūbhayaṃ;<br>
Kathaṃ na hāyeyyuṃ pareti icchati,<br>
<span class="var" title="idaṃ samiddhañca (bj, mr) | addhaṃ samiddhañca (s1-3)" id="note307">Atthassa middhī
ca</span> panā­bhi­kan­khati.</p>

<p><span class="parno">95</span>
<a id="p_8D_504" class="ms"></a>
Sa sīha­pub­baddha­susaṇ­ṭhito ahu,<br>
Sama­vaṭṭa­khan­dho ca citantaraṃso;<br>
Pubbe suciṇṇena katena kammunā,<br>
Ahāniyaṃ pubba­nimitta­massa taṃ.
</p>

<p><span class="parno">96</span>
<a id="p_8D_505" class="ms"></a>
Gihīpi dhaññena dhanena vaḍḍhati,<br>
Puttehi dārehi catuppadehi ca;<br>
Akiñcano pabbajito anuttaraṃ,<br>
<span class="var" title="pappoti sam­bodhi­mahā­na­dhamma­tanti (bj, s1-3, mr)" id="note308">Pappoti bodhiṃ
asahā­na­dhamma­tan"ti</span>.</p>
</blockquote>
<h2>20. Rasag­ga­saggi­tā­lak­kha­ṇaṃ</h2>

<p><span class="parno">97</span><a class="wp" id="wp2.7"></a>
<a class="pts1" id="pts3.166"></a>
<a id="p_8D_507" class="ms"></a>
<a class="msdiv" id="msdiv_226"></a>
"Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno sattānaṃ avi­he­ṭha­ka­jātiko ahosi pāṇinā vā leḍḍunā vā
daṇḍena vā satthena vā. So tassa kammassa kaṭattā upacitattā … pe … so tato
cuto itthattaṃ āgato samāno imaṃ mahā­puri­sa­lak­kha­ṇaṃ paṭilabhati, rasaggasaggī
hoti, uddhaggāssa rasaharaṇīyo gīvāya jātā honti <span class="var" title="samāvāhiniyo (bj) | sama­vāha­ra­sahara­ṇiyo (s1-3) | sama­bhi­vāhiniyo (pts1)" id="note310">samā­bhi­vāhiniyo</span>.</p>

<p><span class="parno">98</span><a class="wp" id="wp2.8"></a>
<a id="p_8D_508" class="ms"></a>
So tena lakkhaṇena samannāgato sace agāraṃ ajjhāvasati, rājā hoti cakkavattī  …
pe … rājā samāno kiṃ labhati? Appābādho hoti appātanko, samavepākiniyā gahaṇiyā
samannāgato nātisītāya nāccuṇhāya. Rājā samāno idaṃ labhati … pe … buddho
samāno kiṃ labhati? Appābādho hoti appātanko samavepākiniyā gahaṇiyā
samannāgato nātisītāya nāccuṇhāya majjhimāya padhā­nak­kha­māya. Buddho samāno
idaṃ labhati". Etamatthaṃ bhagavā avoca.</p>
<hr>

<p><span class="parno">99</span><a class="wp" id="wp2.9"></a>
<a id="p_8D_509" class="ms"></a>
<a class="msdiv" id="msdiv_227"></a>
Tatthetaṃ vuccati: </p>
<blockquote>

<p><span class="parno">100</span>
<a id="p_8D_510" class="ms"></a>
"Na pāṇidaṇḍehi panātha leḍḍunā,<br>
Satthena vā
<span class="var" title="māraṇavadhena (mr)" id="note311">maraṇavadhena</span> vā pana;<br>
Ubbādhanāya paritajjanāya vā,<br>
Na heṭhayī janata­ma­he­ṭhako ahu.
</p>

<p><span class="parno">101</span>
<a class="pts1" id="pts3.167"></a>
<a id="p_8D_511" class="ms"></a>
Teneva so sugatimupecca modati,<br>
Sukhapphalaṃ kariya sukhāni vindati;<br>
<span class="var" title="pāmuñjasā (s1-3) | sampajjasā (pts1) | sāmañca sā (mr)" id="note312">Samojasā</span> rasaharaṇī susaṇṭhitā,<br>
Idhāgato labhati rasag­ga­saggi­taṃ.
</p>

<p><span class="parno">102</span>
<a id="p_8D_512" class="ms"></a>
Tenāhu naṃ atinipuṇā vicakkhaṇā,<br>
Ayaṃ naro sukhabahulo bhavissati;<br>
Gihissa vā pabbajitassa vā
<span class="var" title="pana (s1-3)" id="note313">puna</span>,<br>
Taṃ lakkhaṇaṃ bhavati ­tadat­tha­jotakan"ti.
</p>
</blockquote>
<h2>21–22. Abhi­nīla­netta­go­pa­khu­ma­lak­kha­ṇāni</h2>

<p><span class="parno">103</span><a class="wp" id="wp2.10"></a>
<a id="p_8D_514" class="ms"></a>
<a class="msdiv" id="msdiv_228"></a>
"Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno na ca visaṭaṃ, <span class="var" title="na ca visācitaṃ (bj, pts1) | na ca visāvi (s1-3)" id="note314">na ca visāci</span>, na ca pana viceyya pekkhitā,
ujuṃ tathā pasaṭamujumano, piyacakkhunā bahujanaṃ udikkhitā ahosi. So tassa
kammassa kaṭattā … pe … so tato cuto itthattaṃ āgato samāno imāni dve
mahā­puri­sa­lak­kha­ṇāni paṭilabhati. Abhinīlanetto ca hoti gopakhumo ca.</p>

<p><span class="parno">104</span><a class="wp" id="wp2.11"></a>
<a class="pts1" id="pts3.168"></a>
<a id="p_8D_515" class="ms"></a>
So tehi lakkhaṇehi samannāgato, sace agāraṃ ajjhāvasati, rājā hoti cakkavattī  …
pe … rājā samāno kiṃ labhati? Piyadassano hoti bahuno janassa, piyo hoti manāpo
brāhma­ṇa­gaha­pati­kānaṃ negama­jāna­padā­naṃ gaṇaka­mahā­mattā­naṃ anīkaṭṭhānaṃ
dovārikānaṃ amaccānaṃ pārisajjānaṃ rājūnaṃ bhogiyānaṃ kumārānaṃ. Rājā samāno
idaṃ labhati … pe … buddho samāno kiṃ labhati? Piyadassano hoti bahuno janassa,
piyo hoti manāpo bhikkhūnaṃ bhikkhunīnaṃ upāsakānaṃ upāsikānaṃ devānaṃ
manussānaṃ asurānaṃ nāgānaṃ gandhabbānaṃ. Buddho samāno idaṃ labhati".
Etamatthaṃ bhagavā avoca.</p>
<hr>

<p><span class="parno">105</span><a class="wp" id="wp2.12"></a>
<a id="p_8D_516" class="ms"></a>
<a class="msdiv" id="msdiv_229"></a>
Tatthetaṃ vuccati: </p>
<blockquote>

<p><span class="parno">106</span>
<a id="p_8D_517" class="ms"></a>
"Na ca visaṭaṃ na ca <span class="var" title="visāvi (s1-3) | visācitaṃ (pts1)" id="note315">visāci</span>,<br>
Na ca pana vicey­ya­pekkhitā;<br>
Ujuṃ tathā pasaṭamujumano,<br>
Piyacakkhunā bahujanaṃ udikkhitā.
</p>

<p><span class="parno">107</span>
<a id="p_8D_518" class="ms"></a>
Sugatīsu so phalavipākaṃ,<br>
Anubhavati tattha modati;<br>
Idha ca pana bhavati gopakhumo,<br>
Abhi­nīla­net­tanayano sudassano.
</p>

<p><span class="parno">108</span>
<a id="p_8D_519" class="ms"></a>
Abhiyogino ca nipuṇā,<br>
Bahū pana nimittakovidā;<br>
Sukhuma­nayana­kusalā manujā,<br>
Piyadassanoti abhiniddisanti naṃ.
</p>

<p><span class="parno">109</span>
<a class="pts1" id="pts3.169"></a>
<a id="p_8D_520" class="ms"></a>
Piyadassano gihīpi santo ca,<br>
Bhavati bahu­jana­piyāyito;<br>
Yadi ca na bhavati gihī samaṇo hoti,<br>
Piyo bahūnaṃ sokanāsano"ti.
</p>
</blockquote>
<h2>23. Uṇhīsa­sī­sa­lak­kha­ṇaṃ</h2>

<p><span class="parno">110</span><a class="wp" id="wp2.13"></a>
<a id="p_8D_522" class="ms"></a>
<a class="msdiv" id="msdiv_230"></a>
"Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno bahu­jana­pubban­gamo ahosi kusalesu dhammesu bahu­jana­pāmok­kho
kāyasucarite vacīsucarite manosucarite dānasaṃvibhāge sīlasamādāne
uposathupavāse matteyyatāya petteyyatāya sāmaññatāya brahmaññatāya kule
jeṭṭhā­pacāyi­tāya aññata­rañ­ñata­resu ca adhikusalesu dhammesu. So tassa kammassa
kaṭattā … pe … so tato cuto itthattaṃ āgato samāno imaṃ mahā­puri­sa­lak­kha­ṇaṃ
paṭilabhati—uṇhīsasīso hoti.</p>

<p><span class="parno">111</span><a class="wp" id="wp2.14"></a>
<a id="p_8D_523" class="ms"></a>
So tena lakkhaṇena samannāgato sace agāraṃ ajjhāvasati, rājā hoti cakkavattī  …
pe … rājā samāno kiṃ labhati? Mahāssa jano anvāyiko hoti, brāhma­ṇa­gaha­patikā
negamajānapadā gaṇaka­mahā­mattā anīkaṭṭhā dovārikā amaccā pārisajjā rājāno
bhogiyā kumārā. Rājā samāno idaṃ labhati … pe … buddho samāno kiṃ labhati?
Mahāssa jano anvāyiko hoti, bhikkhū bhikkhuniyo upāsakā upāsikāyo devā manussā
asurā nāgā gandhabbā. Buddho samāno idaṃ labhati". Etamatthaṃ bhagavā avoca.</p>
<hr>

<p><span class="parno">112</span><a class="wp" id="wp2.15"></a>
<a id="p_8D_524" class="ms"></a>
<a class="msdiv" id="msdiv_231"></a>
Tatthetaṃ vuccati: </p>
<blockquote>

<p><span class="parno">113</span>
<a id="p_8D_525" class="ms"></a>
"Pubbangamo sucaritesu ahu,<br>
Dhammesu dhamma­cari­yā­bhirato;<br>
Anvāyiko bahujanassa ahu,<br>
Saggesu vedayittha puññaphalaṃ.
</p>

<p><span class="parno">114</span>
<a class="pts1" id="pts3.170"></a>
<a id="p_8D_526" class="ms"></a>
Veditvā so sucaritassa phalaṃ,<br>
Uṇhīsa­sī­satta­mi­dhaj­jha­gamā;<br>
Byākaṃsu byañ­jana­nimitta­dharā,<br>
Pubbangamo bahujanaṃ hessati.
</p>

<p><span class="parno">115</span>
<a id="p_8D_527" class="ms"></a>
Paṭibhogiyā manujesu idha,<br>
Pubbeva tassa abhiharanti tadā;<br>
Yadi khattiyo bhavati bhūmipati,<br>
Paṭihārakaṃ bahujane labhati.
</p>

<p><span class="parno">116</span>
<a id="p_8D_528" class="ms"></a>
Atha cepi pabbajati so manujo,<br>
Dhammesu hoti paguṇo visavī;<br>
Tas­sānu­sāsa­ni­gu­ṇābhi­rato,<br>
Anvāyiko bahujano bhavatī"ti.
</p>
</blockquote>
<h2>24–25. Ekeka­loma­tāuṇṇā­lak­kha­ṇāni</h2>

<p><span class="parno">117</span><a class="wp" id="wp2.16"></a>
<a id="p_8D_530" class="ms"></a>
<a class="msdiv" id="msdiv_232"></a>
"Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno musāvādaṃ pahāya musāvādā paṭivirato ahosi, saccavādī
saccasandho theto paccayiko avisaṃvādako lokassa. So tassa kammassa kaṭattā
upacitattā … pe … so tato cuto itthattaṃ āgato samāno imāni dve
mahā­puri­sa­lak­kha­ṇāni paṭilabhati. Ekekalomo ca hoti, uṇṇā ca bhamukantare jātā
hoti odātā mudu­tū­lasanni­bhā.</p>
<hr>

<p><span class="parno">118</span><a class="wp" id="wp2.17"></a>
<a class="pts1" id="pts3.171"></a>
<a id="p_8D_531" class="ms"></a>
So tehi lakkhaṇehi samannāgato, sace agāraṃ ajjhāvasati, rājā hoti cakkavattī  …
pe … rājā samāno kiṃ labhati? Mahāssa jano upavattati, brāhma­ṇa­gaha­patikā
negamajānapadā gaṇaka­mahā­mattā anīkaṭṭhā dovārikā amaccā pārisajjā rājāno
bhogiyā kumārā. Rājā samāno idaṃ labhati … pe … buddho samāno kiṃ labhati?
Mahāssa jano upavattati, bhikkhū bhikkhuniyo upāsakā upāsikāyo devā manussā
asurā nāgā gandhabbā. Buddho samāno idaṃ labhati". Etamatthaṃ bhagavā avoca.</p>
<hr>

<p><span class="parno">119</span><a class="wp" id="wp2.18"></a>
<a id="p_8D_532" class="ms"></a>
<a class="msdiv" id="msdiv_233"></a>
Tatthetaṃ vuccati: </p>
<blockquote>

<p><span class="parno">120</span>
<a id="p_8D_533" class="ms"></a>
"Saccappaṭiñño purimāsu jātisu,<br>
Advejjhavāco alikaṃ vivajjayi;<br>
Na so visaṃ­vāda­yitāpi kassaci,<br>
Bhūtena tacchena tathena bhāsayi.
</p>

<p><span class="parno">121</span>
<a id="p_8D_534" class="ms"></a>
Setā susukkā mudu­tū­lasanni­bhā,<br>
Uṇṇā
<span class="var" title="uṇṇāssa jātā (si)" id="note316">sujātā</span> bhamukantare ahu;<br>
Na lomakūpesu duve ajāyisuṃ,<br>
Ekeka­lo­mū­paci­tan­gavā ahu.
</p>

<p><span class="parno">122</span>
<a id="p_8D_535" class="ms"></a>
Taṃ lakkhaṇaññū bahavo samāgatā,<br>
Byākaṃsu uppāda­nimitta­kovidā;<br>
Uṇṇā ca lomā ca yathā susaṇṭhitā,<br>
Upavattatī īdisakaṃ bahujjano.
</p>

<p><span class="parno">123</span>
<a id="p_8D_536" class="ms"></a>
Gihimpi santaṃ upavattatī jano,<br>
Bahu purat­thā­paka­tena kammunā;<br>
Akiñcanaṃ pabbajitaṃ anuttaraṃ,<br>
Buddhampi santaṃ upavattati jano"ti.
</p>
</blockquote>
<h2>26–27. Cattā­līsaa­viraḷa­danta­lak­kha­ṇāni</h2>

<p><span class="parno">124</span><a class="wp" id="wp2.19"></a>
<a class="pts1" id="pts3.172"></a>
<a id="p_8D_538" class="ms"></a>
<a class="msdiv" id="msdiv_234"></a>
"Yampi, bhikkhave tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno pisuṇaṃ vācaṃ pahāya pisuṇāya vācāya paṭivirato ahosi. Ito
sutvā na amutra akkhātā imesaṃ bhedāya, amutra vā sutvā na imesaṃ akkhātā
amūsaṃ bhedāya, iti bhinnānaṃ vā sandhātā, sahitānaṃ vā anuppadātā, samaggārāmo
samaggarato samagganandī samaggakaraṇiṃ vācaṃ bhāsitā ahosi. So tassa kammassa
kaṭattā … pe … so tato cuto itthattaṃ āgato samāno imāni dve
mahā­puri­sa­lak­kha­ṇāni paṭilabhati. Cattālīsadanto ca hoti aviraḷadanto ca.</p>

<p><span class="parno">125</span><a class="wp" id="wp2.20"></a>
<a id="p_8D_539" class="ms"></a>
So tehi lakkhaṇehi samannāgato sace agāraṃ ajjhāvasati, rājā hoti cakkavattī  …
pe … rājā samāno kiṃ labhati? Abhejjapariso hoti, abhejjāssa honti parisā,
brāhma­ṇa­gaha­patikā negamajānapadā gaṇaka­mahā­mattā anīkaṭṭhā dovārikā amaccā
pārisajjā rājāno bhogiyā kumārā. Rājā samāno idaṃ labhati … buddho samāno kiṃ
labhati? Abhejjapariso hoti, abhejjāssa honti parisā, bhikkhū bhikkhuniyo
upāsakā upāsikāyo devā manussā asurā nāgā gandhabbā. Buddho samāno idaṃ
labhati". Etamatthaṃ bhagavā avoca.</p>
<hr>

<p><span class="parno">126</span><a class="wp" id="wp2.21"></a>
<a id="p_8D_540" class="ms"></a>
<a class="msdiv" id="msdiv_235"></a>
Tatthetaṃ vuccati: </p>
<blockquote>

<p><span class="parno">127</span>
<a id="p_8D_541" class="ms"></a>
"Vebhūtiyaṃ sahita­bheda­kā­riṃ,<br>
Bhedap­pa­vaḍ­ḍha­na­vivāda­kā­riṃ;<br>
Kalahap­pa­vaḍ­ḍha­na­ā­kicca­kāriṃ,<br>
Sahitānaṃ bhedajananiṃ na bhaṇi.
</p>

<p><span class="parno">128</span>
<a class="pts1" id="pts3.173"></a>
<a id="p_8D_542" class="ms"></a>
Avivā­da­vaḍḍha­na­ka­riṃ sugiraṃ,<br>
Bhin­nā­nusan­dhi­jananiṃ abhaṇi;<br>
Kalahaṃ janassa panudī samangī,<br>
Sahitehi nandati pamodati ca.
</p>

<p><span class="parno">129</span>
<a id="p_8D_543" class="ms"></a>
Sugatīsu so phalavipākaṃ,<br>
Anubhavati tattha modati;<br>
Dantā idha honti aviraḷā sahitā,<br>
Caturo dasassa mukhajā susaṇṭhitā.
</p>

<p><span class="parno">130</span>
<a id="p_8D_544" class="ms"></a>
Yadi khattiyo bhavati bhūmipati,<br>
Avibhediyāssa parisā bhavati;<br>
Samaṇo ca hoti virajo vimalo,<br>
Parisāssa hoti anugatā acalā"ti.
</p>
</blockquote>
<h2>28–29. Pahūta­jivhāb­rahmas­sara­lak­kha­ṇāni</h2>

<p><span class="parno">131</span><a class="wp" id="wp2.22"></a>
<a id="p_8D_546" class="ms"></a>
<a class="msdiv" id="msdiv_236"></a>
"Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno pharusaṃ vācaṃ pahāya pharusāya vācāya paṭivirato ahosi. Yā
sā vācā nelā kaṇṇasukhā pemanīyā hadayangamā porī bahujanakantā bahujanamanāpā,
tathārūpiṃ vācaṃ bhāsitā ahosi. So tassa kammassa kaṭattā upacitattā … pe … so
tato cuto itthattaṃ āgato samāno imāni dve mahā­puri­sa­lak­kha­ṇāni paṭilabhati.
Pahūtajivho ca hoti brahmassaro ca karavīkabhāṇī.</p>

<p><span class="parno">132</span><a class="wp" id="wp2.23"></a>
<a class="pts1" id="pts3.174"></a>
<a id="p_8D_547" class="ms"></a>
So tehi lakkhaṇehi samannāgato sace agāraṃ ajjhāvasati, rājā hoti cakkavattī  …
pe … rājā samāno kiṃ labhati? Ādeyyavāco hoti, ādiyantissa vacanaṃ
brāhma­ṇa­gaha­patikā negamajānapadā gaṇaka­mahā­mattā anīkaṭṭhā dovārikā amaccā
pārisajjā rājāno bhogiyā kumārā. Rājā samāno idaṃ labhati … pe … buddho samāno
kiṃ labhati? Ādeyyavāco hoti, ādiyantissa vacanaṃ bhikkhū bhikkhuniyo upāsakā
upāsikāyo devā manussā asurā nāgā gandhabbā. Buddho samāno idaṃ labhati".
Etamatthaṃ bhagavā avoca.</p>
<hr>

<p><span class="parno">133</span><a class="wp" id="wp2.24"></a>
<a id="p_8D_548" class="ms"></a>
<a class="msdiv" id="msdiv_237"></a>
Tatthetaṃ vuccati: </p>
<blockquote>

<p><span class="parno">134</span>
<a id="p_8D_549" class="ms"></a>
"Akkosa­bhaṇḍa­na­vihesa­kā­riṃ,<br>
<span class="var" title="ubbādhakaṃ (bj) | ubbādhakaraṃ (s1-3) | ubbāyikaṃ (pts1)" id="note318">Ubbādhikaṃ</span> bahu­janap­pa­madda­naṃ;<br>
Abāḷhaṃ giraṃ so na bhaṇi pharusaṃ,<br>
Madhuraṃ bhaṇi
<span class="var" title="susahitaṃ (s1-3)" id="note319">susaṃhitaṃ</span> sakhilaṃ.</p>

<p><span class="parno">135</span>
<a id="p_8D_550" class="ms"></a>
Manaso piyā hadayagāminiyo,<br>
Vācā so erayati kaṇṇasukhā;<br>
Vācāsuciṇ­ṇaphala­ma­nubhavi,<br>
Saggesu
<span class="var" title="vedaya (bj) | vedayitha (s1-3) | vedayati (?)" id="note320">vedayatha</span> puññaphalaṃ.</p>

<p><span class="parno">136</span>
<a id="p_8D_551" class="ms"></a>
Veditvā so sucaritassa phalaṃ,<br>
Brahmas­sarat­ta­midha­maj­jha­gamā;<br>
Jivhāssa hoti vipulā puthulā,<br>
Ādeyya­vāk­yavacano bhavati.
</p>

<p><span class="parno">137</span>
<a class="pts1" id="pts3.175"></a>
<a id="p_8D_552" class="ms"></a>
Gihinopi ijjhati yathā bhaṇato,<br>
Atha ce pabbajati so manujo;<br>
Ādiyantissa vacanaṃ janatā,<br>
Bahuno bahuṃ subhaṇitaṃ bhaṇato"ti.
</p>
</blockquote>
<h2>30. Sīha­hanu­lak­kha­ṇaṃ</h2>

<p><span class="parno">138</span><a class="wp" id="wp2.25"></a>
<a id="p_8D_554" class="ms"></a>
<a class="msdiv" id="msdiv_238"></a>
"Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno samphappalāpaṃ pahāya samphappalāpā paṭivirato ahosi
kālavādī bhūtavādī atthavādī dhammavādī vinayavādī, nidhānavatiṃ vācaṃ bhāsitā
ahosi kālena sāpadesaṃ pariyantavatiṃ atthasaṃhitaṃ. So tassa kammassa kaṭattā
 …  pe … so tato cuto itthattaṃ āgato samāno imaṃ mahā­puri­sa­lak­kha­ṇaṃ
paṭilabhati, sīhahanu hoti.</p>

<p><span class="parno">139</span><a class="wp" id="wp2.26"></a>
<a id="p_8D_555" class="ms"></a>
So tena lakkhaṇena samannāgato sace agāraṃ ajjhāvasati, rājā hoti cakkavattī  …
pe … rājā samāno kiṃ labhati? Appadhaṃsiyo hoti kenaci manussabhūtena
paccatthikena paccāmittena. Rājā samāno idaṃ labhati … pe … buddho samāno kiṃ
labhati? Appadhaṃsiyo hoti abbhantarehi vā bāhirehi vā paccatthikehi
paccāmittehi, rāgena vā dosena vā mohena vā samaṇena vā brāhmaṇena vā devena vā
mārena vā brahmunā vā kenaci vā lokasmiṃ. Buddho samāno idaṃ labhati".
Etamatthaṃ bhagavā avoca.</p>
<hr>

<p><span class="parno">140</span><a class="wp" id="wp2.27"></a>
<a id="p_8D_556" class="ms"></a>
<a class="msdiv" id="msdiv_239"></a>
Tatthetaṃ vuccati: </p>
<blockquote>

<p><span class="parno">141</span>
<a id="p_8D_557" class="ms"></a>
"Na <span class="var" title="na samphappalāpaṃ na vuccaddhatanti (s1-3) | samphappalāpaṃ na abuddhatanti (mr)" id="note321">samphappalāpaṃ na muddhataṃ</span>,<br>
Avikiṇṇa­vacanab­yappa­tho ahosi;<br>
Ahitamapi ca apanudi,<br>
Hitamapi ca bahu­jana­su­khañca abhaṇi.
</p>

<p><span class="parno">142</span>
<a class="pts1" id="pts3.176"></a>
<a id="p_8D_558" class="ms"></a>
Taṃ katvā ito cuto divamupapajji,<br>
Sukata­phala­vipāka­ma­nubhosi;<br>
Caviya punaridhāgato samāno,<br>
Dvidu­gama­varata­ra­ha­nuttama­lattha.
</p>

<p><span class="parno">143</span>
<a id="p_8D_559" class="ms"></a>
Rājā hoti sudup­pa­dhaṃsiyo,<br>
Manujindo manujādhipati mahānubhāvo;<br>
Tidiva­pu­rava­rasamo bhavati,<br>
Sura­varata­roriva indo.
</p>

<p><span class="parno">144</span>
<a id="p_8D_560" class="ms"></a>
<span class="var" title="... surasak­karak­kha­sebhi (s1-3) | ... surasak­karak­kha­sehi (pts1)" id="note322">Gandhab­bā­sura­yak­kharak­kha­sebhi</span>,<br>
Surehi na hi bhavati suppadhaṃsiyo;<br>
Tathatto yadi bhavati tathāvidho,<br>
Idha disā ca paṭidisā ca vidisā cā"ti.
</p>
</blockquote>
<h2>31–32. Samadan­ta­susuk­ka­dāṭhā­lak­kha­ṇāni</h2>

<p><span class="parno">145</span><a class="wp" id="wp2.28"></a>
<a class="pts1" id="pts3.177"></a>
<a id="p_8D_562" class="ms"></a>
<a class="msdiv" id="msdiv_240"></a>
"Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe
manussabhūto samāno micchājīvaṃ pahāya sammāājīvena jīvikaṃ kappesi,
<span class="var" title="... sāhasākārā (s1-3, pts1)" id="note323">tulā­kūṭa­kaṃsa­kūṭa­māna­kūṭa­uk­ko­ṭana­vañ­cana­nikati­sāci­yo­ga­cheda­na­va­dha­bandha­na­vi­parā­mo­sa­ālo­pa­saha­sā­kārā</span> paṭivirato ahosi. So tassa kammassa kaṭattā upacitattā ussannattā vipulattā kāyassa bhedā paraṃ maraṇā sugatiṃ saggaṃ lokaṃ upapajjati. So tattha aññe deve dasahi ṭhānehi adhigaṇhāti dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi. So tato cuto itthattaṃ āgato samāno imāni dve mahā­puri­sa­lak­kha­ṇāni paṭilabhati, samadanto ca hoti susukkadāṭho ca.</p>
<hr>

<p><span class="parno">146</span><a class="wp" id="wp2.29"></a>
<a id="p_8D_563" class="ms"></a>
So tehi lakkhaṇehi samannāgato sace agāraṃ ajjhāvasati, rājā hoti cakkavattī
dhammiko dhammarājā cāturanto vijitāvī jana­padat­thāva­riyap­patto
satta­ratana­saman­nā­gato. Tassimāni satta ratanāni bhavanti, seyyathidaṃ—
cakkaratanaṃ hatthiratanaṃ assaratanaṃ maṇiratanaṃ itthiratanaṃ gaha­pati­ratanaṃ
pari­ṇāya­ka­ratana­meva sattamaṃ. Parosahassaṃ kho panassa puttā bhavanti sūrā
vīrangarūpā para­se­nappa­maddanā. So imaṃ pathaviṃ sāgara­pariyan­taṃ
akhila­ma­nimitta­ma­kaṇṭa­kaṃ iddhaṃ phītaṃ khemaṃ sivaṃ nirabbudaṃ adaṇḍena
asatthena dhammena abhivijiya ajjhāvasati. Rājā samāno kiṃ labhati?
Suciparivāro hoti sucissa honti parivārā brāhma­ṇa­gaha­patikā negamajānapadā
gaṇaka­mahā­mattā anīkaṭṭhā dovārikā amaccā pārisajjā rājāno bhogiyā kumārā. Rājā
samāno idaṃ labhati.</p>
<hr>

<p><span class="parno">147</span><a class="wp" id="wp2.30"></a>
<a id="p_8D_564" class="ms"></a>
Sace kho pana agārasmā anagāriyaṃ pabbajati, arahaṃ hoti sammāsambuddho loke
vivaṭṭacchado. Buddho samāno kiṃ labhati? Suciparivāro hoti, sucissa honti
parivārā, bhikkhū bhikkhuniyo upāsakā upāsikāyo devā manussā asurā nāgā
gandhabbā. Buddho samāno idaṃ labhati". Etamatthaṃ bhagavā avoca.</p>
<hr>

<p><span class="parno">148</span><a class="wp" id="wp2.31"></a>
<a id="p_8D_565" class="ms"></a>
<a class="msdiv" id="msdiv_241"></a>
Tatthetaṃ vuccati: </p>
<blockquote>

<p><span class="parno">149</span>
<a class="pts1" id="pts3.178"></a>
<a id="p_8D_566" class="ms"></a>
"Micchājīvañca avassaji samena vuttiṃ,<br>
Sucinā so janayittha dhammikena;<br>
Ahitamapi ca
<span class="var" title="apānudi (bj)" id="note324">apanudi</span>,<br>
Hitamapi ca bahu­jana­su­khañca
<span class="var" title="ācari (bj, pts1)" id="note325">acari</span>.</p>

<p><span class="parno">150</span>
<a id="p_8D_567" class="ms"></a>
Sagge vedayati naro sukhapphalāni,<br>
Karitvā nipuṇebhi vidūhi sabbhi;<br>
Vaṇṇitāni tidiva­pu­rava­rasamo,<br>
Abhiramati rati­khiḍḍā­samangī.
</p>

<p><span class="parno">151</span>
<a id="p_8D_568" class="ms"></a>
<span class="var" title="laddhā (bj)" id="note326">Laddhāna</span> mānusakaṃ bhavaṃ tato,<br>
Cavitvāna sukata­phala­vipākaṃ;<br>
Sesakena paṭilabhati lapanajaṃ,<br>
<span class="var" title="suci ca suvi­sud­dha­susuk­kaṃ. (s1-3) | suvisuddhaṃ suvisukkaṃ. (pts1)" id="note327">Samamapi
sucisusukkaṃ</span>.</p>

<p><span class="parno">152</span>
<a id="p_8D_569" class="ms"></a>
Taṃ veyyañjanikā samāgatā bahavo,<br>
Byākaṃsu nipuṇasammatā manujā;<br>
Suci­jana­pari­vāra­gaṇo bhavati,<br>
Dijasama­sukka­suci­sobha­na­danto.
</p>

<p><span class="parno">153</span>
<a class="pts1" id="pts3.179"></a>
<a id="p_8D_570" class="ms"></a>
Rañño hoti bahujano,<br>
Suciparivāro mahatiṃ mahiṃ anusāsato;<br>
Pasayha na ca jana­pada­tudanaṃ,<br>
Hitamapi ca bahu­jana­su­khañca caranti.
</p>

<p><span class="parno">154</span>
<a id="p_8D_571" class="ms"></a>
Atha ce pabbajati bhavati vipāpo,<br>
Samaṇo samitarajo vivaṭṭacchado;<br>
Vigata­dara­tha­kila­matho,<br>
<span class="var" title="paraṃpi paramaṃpi ca (s1-3) | imampi ca parampi ca (pts1)" id="note328">Imamapi ca paramapi
ca</span> passati lokaṃ.</p>

<p><span class="parno">155</span>
<a id="p_8D_572" class="ms"></a>
Tassovādakarā bahugihī ca pabbajitā ca,<br>
Asuciṃ garahitaṃ dhunanti pāpaṃ;<br>
Sa hi sucibhi parivuto bhavati,<br>
Mala­khila­kali­kilese
panudehī"<span class="var" title="tassovādakarā bahugihī ca," id="note329">ti</span>.</p>
</blockquote>

<p><span class="parno">156</span>
<a id="p_8D_573" class="ms"></a>
Idamavoca bhagavā. Attamanā te bhikkhū bhagavato bhāsitaṃ abhinandunti.</p>
<p class="endsutta">Lakkhaṇasuttaṃ niṭṭhitaṃ sattamaṃ.</p>
</div>
</section>
<div id="nextprev"><a id="previous-sutta" href="./dn29.html"></a><a id="next-sutta" href="./dn31.html"></a></div>
</div>
<footer>
<div id="breadcrumbs">
<a href="../home/index.html">Home</a><a href="../dn/dn.html">Digha Nikaya</a>DN30: Lakkhaṇa Sutta
</div>
<a id="bottom"></a>
</footer>
</div>
<script src="../js/footer.js"></script>
</body>
</html>
