<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Dhammapada 179-196</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext"><a href="../home/index.html"><span>Saddhamma Study Group</span></a></div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a class="pressed" href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">

<h1>Dhammapada - Chapter 14: Buddhavagga - The Buddha</h1>

<div id="metaarea">
<ul class="translator">
  <li>A Saddhamma Study Group translation from the Pāḷi text (coming sooner or later).</li>
</ul>
</div>

<section class="raw_sutta">
<div lang="en">
</div>
<div lang="pi">
<p><span class="parno">179</span><a id="p_18Dh_193" class="ms"></a><a class="msdiv" id="msdiv_179"></a>
Yassa jitaṃ nāvajīyati,<br> Jitaṃ yassa noyāti koci loke;<br>
Taṃ buddhamanantagocaraṃ,<br>
Apadaṃ kena padena nessatha.</p>

<p><span class="parno">180</span><a id="p_18Dh_194" class="ms"></a><a class="msdiv" id="msdiv_180"></a>
Yassa jālinī visattikā,<br> Taṇhā natthi kuhiñci netave;<br>
Taṃ buddhamanantagocaraṃ,<br>
Apadaṃ kena padena nessatha.</p>

<p><span class="parno">181</span><a id="p_18Dh_195" class="ms"></a><a class="msdiv" id="msdiv_181"></a>
Ye jhānapasutā dhīrā,<br> nekkhammūpasame ratā;<br>
Devāpi tesaṃ pihayanti,<br>
sambuddhānaṃ satīmataṃ.</p>

<p><span class="parno">182</span><a id="p_18Dh_196" class="ms"></a><a class="msdiv" id="msdiv_182"></a>
Kiccho manussapaṭilābho,<br> kicchaṃ maccāna jīvitaṃ;<br>
Kicchaṃ saddhammassavanaṃ,<br>
kiccho buddhānamuppādo.</p>

<p><span class="parno">183</span><a id="p_18Dh_197" class="ms"></a><a class="msdiv" id="msdiv_183"></a>
Sabbapāpassa akaraṇaṃ,<br> kusalassa upasampadā;<br>
Sacittapariyodapanaṃ,<br>
etaṃ buddhāna sāsanaṃ.
</p>
<p><span class="parno">184</span><a id="p_18Dh_198" class="ms"></a><a class="msdiv" id="msdiv_184"></a>
Khantī paramaṃ tapo titikkhā,<br> Nibbānaṃ paramaṃ vadanti buddhā;<br>
Na hi pabbajito parūpaghātī,<br>
Na samaṇo hoti paraṃ viheṭhayanto.
</p>
<p><span class="parno">185</span><a id="p_18Dh_199" class="ms"></a><a class="msdiv" id="msdiv_185"></a>
Anūpavādo anūpaghāto,<br> Pātimokkhe ca saṃvaro;<br>
Mattaññutā ca bhattasmiṃ,<br>
Pantañca sayanāsanaṃ;<br>
Adhicitte ca āyogo,<br>
Etaṃ buddhāna sāsanaṃ.</p>

<p><span class="parno">186</span><a id="p_18Dh_200" class="ms"></a><a class="msdiv" id="msdiv_186"></a>
Na kahāpaṇavassena,<br> titti kāmesu vijjati;<br>
Appassādā dukhā kāmā,<br>
iti viññāya paṇḍito.
</p>
<p><span class="parno">187</span><a id="p_18Dh_201" class="ms"></a><a class="msdiv" id="msdiv_187"></a>
Api dibbesu kāmesu,<br> ratiṃ so nādhigacchati;<br>
Taṇhakkhayarato hoti,<br>
sammāsambuddhasāvako.</p>

<hr>
<p><span class="parno">188</span><a id="p_18Dh_202" class="ms"></a><a class="msdiv" id="msdiv_188"></a>
Bahuṃ ve saraṇaṃ yanti,<br> pabbatāni vanāni ca;<br>
Ārāmarukkhacetyāni,<br>
manussā bhayatajjitā.</p>

<p><span class="parno">189</span><a id="p_18Dh_203" class="ms"></a><a class="msdiv" id="msdiv_189"></a>
Netaṃ kho saraṇaṃ khemaṃ,<br> netaṃ saraṇamuttamaṃ;<br>
Netaṃ saraṇamāgamma,<br>
sabbadukkhā pamuccati.</p>

<p><span class="parno">190</span><a id="p_18Dh_204" class="ms"></a><a class="msdiv" id="msdiv_190"></a>
Yo ca buddhañca dhammañca,<br> sanghañca saraṇaṃ gato;<br>
Cattāri ariyasaccāni,<br>
sammappaññāya passati.</p>

<p><span class="parno">191</span><a id="p_18Dh_205" class="ms"></a><a class="msdiv" id="msdiv_191"></a>
Dukkhaṃ dukkhasamuppādaṃ,<br> dukkhassa ca atikkamaṃ;<br>
Ariyaṃ caṭṭhangikaṃ maggaṃ,<br>
dukkhūpasamagāminaṃ.</p>

<hr>
<p><span class="parno">192</span><a id="p_18Dh_206" class="ms"></a><a class="msdiv" id="msdiv_192"></a>
Etaṃ kho saraṇaṃ khemaṃ,<br> etaṃ saraṇamuttamaṃ;<br>
Etaṃ saraṇamāgamma,<br>
sabbadukkhā pamuccati.</p>

<p><span class="parno">193</span><a id="p_18Dh_207" class="ms"></a><a class="msdiv" id="msdiv_193"></a>
Dullabho purisājañño,<br> na so sabbattha jāyati;<br>
Yattha so jāyati dhīro,<br>
taṃ kulaṃ sukhamedhati.</p>

<p><span class="parno">194</span><a id="p_18Dh_208" class="ms"></a><a class="msdiv" id="msdiv_194"></a>
Sukho buddhānamuppādo,<br> sukhā saddhammadesanā;<br>
Sukhā sanghassa sāmaggī,<br>
samaggānaṃ tapo sukho.</p>

<p><span class="parno">195</span><a id="p_18Dh_209" class="ms"></a><a class="msdiv" id="msdiv_195"></a>
Pūjārahe pūjayato,<br> buddhe yadi va sāvake;<br>
Papañcasamatikkante,<br>
tiṇṇasokapariddave.</p>

<p><span class="parno">196</span><a id="p_18Dh_210" class="ms"></a><a class="msdiv" id="msdiv_196"></a>
Te tādise pūjayato,<br> nibbute akutobhaye;<br>
Na sakkā puññaṃ sankhātuṃ,<br>
imettamapi kenaci.</p>

<p class="endsection">Buddhavaggo cuddasamo.</p>
<p class="endsection">Paṭhamabhāṇavāraṃ.</p>
</div>
</section>
<div id="nextprev"><a id="previous-sutta" href="./dhp167-178.html"></a><a id="next-sutta" href="./dhp197-208.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikaya</a><a href="../dhp/dhp.html">Dhammapada</a>Chapter 14: The Buddha
</div>
<a id="bottom"></a>
</footer>
</div><!--container-->
<script src="../js/footer.js"></script>
</body>
</html>
