<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Dhammapada 76-89</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext"><a href="../home/index.html"><span>The True Dhamma</span></a></div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a class="pressed" href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">

<h1>Dhammapada - Chapter 6: Panditavagga - The Wise Man</h1>

<div id="metaarea">
<ul class="translator">
  <li>Translated from the Pali by Ebo Croffie (coming sooner or later).</li>
</ul>
</div>

<section class="raw_sutta">
<div lang="en">
</div>
<div lang="pi">

<p><span class="parno">76</span><a id="p_18Dh_82" class="ms"></a><a class="msdiv" id="msdiv_76"></a>
Nidhīnaṃva pavattāraṃ,<br> yaṃ passe vajjadassinaṃ;<br>
Niggayhavādiṃ medhāviṃ,<br>
tādisaṃ paṇḍitaṃ bhaje;<br>
Tādisaṃ bhajamānassa,<br>
seyyo hoti na pāpiyo.</p>

<p><span class="parno">77</span><a id="p_18Dh_83" class="ms"></a><a class="msdiv" id="msdiv_77"></a>
Ovadeyyānusāseyya,<br> asabbhā ca nivāraye;<br>
Satañhi so piyo hoti,<br>
asataṃ hoti appiyo.</p>

<p><span class="parno">78</span><a id="p_18Dh_84" class="ms"></a><a class="msdiv" id="msdiv_78"></a>
Na bhaje pāpake mitte,<br> na bhaje purisādhame;<br>
Bhajetha mitte kalyāṇe,<br>
bhajetha purisuttame.</p>

<p><span class="parno">79</span><a id="p_18Dh_85" class="ms"></a><a class="msdiv" id="msdiv_79"></a>
Dhammapīti sukhaṃ seti,<br> vippasannena cetasā;<br>
Ariyappavedite dhamme,<br>
sadā ramati paṇḍito.</p>

<p><span class="parno">80</span><a id="p_18Dh_86" class="ms"></a><a class="msdiv" id="msdiv_80"></a>
Udakañhi nayanti nettikā,<br> Usukārā namayanti tejanaṃ;<br>
Dāruṃ namayanti tacchakā,<br>
Attānaṃ damayanti paṇḍitā.</p>

<p><span class="parno">81</span><a id="p_18Dh_87" class="ms"></a><a class="msdiv" id="msdiv_81"></a>
Selo yathā ekaghano,<br> vātena na samīrati;<br>
Evaṃ nindāpasaṃsāsu,<br>
na samiñjanti paṇḍitā.</p>

<p><span class="parno">82</span><a id="p_18Dh_88" class="ms"></a><a class="msdiv" id="msdiv_82"></a>
Yathāpi rahado gambhīro,<br> vippasanno anāvilo;<br>
Evaṃ dhammāni sutvāna,<br>
vippasīdanti paṇḍitā.</p>

<p><span class="parno">83</span><a id="p_18Dh_89" class="ms"></a><a class="msdiv" id="msdiv_83"></a>
Sabbattha ve sappurisā cajanti,<br> Na kāmakāmā lapayanti santo;<br>
Sukhena phuṭṭhā atha vā dukhena,<br>
Na uccāvacaṃ paṇḍitā dassayanti.</p>

<p><span class="parno">84</span><a id="p_18Dh_90" class="ms"></a><a class="msdiv" id="msdiv_84"></a>
Na attahetu na parassa hetu,<br> Na puttamicche na dhanaṃ na raṭṭhaṃ;<br>
Na iccheyya adhammena samiddhimattano,<br>
Sa sīlavā paññavā dhammiko siyā.</p>

<p><span class="parno">85</span><a id="p_18Dh_91" class="ms"></a><a class="msdiv" id="msdiv_85"></a>
Appakā te manussesu,<br> ye janā pāragāmino;<br>
Athāyaṃ itarā pajā,<br>
tīramevānudhāvati.</p>

<p><span class="parno">86</span><a id="p_18Dh_92" class="ms"></a><a class="msdiv" id="msdiv_86"></a>
Ye ca kho sammadakkhāte,<br> dhamme dhammānuvattino;<br>
Te janā pāramessanti,<br>
maccudheyyaṃ suduttaraṃ.</p>

<p><span class="parno">87—88</span><a id="p_18Dh_93" class="ms"></a><a class="msdiv" id="msdiv_87"></a>
Kaṇhaṃ dhammaṃ vippahāya,<br> Sukkaṃ bhāvetha paṇḍito;<br>
Okā anokamāgamma,<br>
Viveke yattha dūramaṃ.</p>

<p><a id="p_18Dh_94" class="ms"></a>
Tatrābhiratimiccheyya,<br> hitvā kāme akiñcano;<br>
Pariyodapeyya attānaṃ,<br>
cittaklesehi paṇḍito.</p>

<hr>
<p><span class="parno">89</span><a class="msdiv" id="msdiv_89"></a>
Yesaṃ sambodhiyangesu,<br> sammā cittaṃ subhāvitaṃ;<br>
Ādānapaṭinissagge,<br>
anupādāya ye ratā;<br>
Khīṇāsavā jutimanto,<br>
te loke parinibbutā.</p>

<p class="endsection">Paṇḍitavaggo chaṭṭho.</p>

</div>
</section>
<div id="nextprev"><a id="previous-sutta" href="./dhp60-75.html"></a><a id="next-sutta" href="./dhp90-99.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikaya</a><a href="../dhp/dhp.html">Dhammapada</a>Chapter 6: The Wise Man
</div>
<a id="bottom"></a>
</footer>
</div><!--container-->
<script src="../js/footer.js"></script>
</body>
</html>
