<!DOCTYPE html>
<html>
<head>
<meta charset=utf-8>
<link rel="iscon" type="image/x-icon" href="../images/buddha.jpg">
<title>Dhammapada 129-145</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext"><a href="../home/index.html"><span>The True Dhamma</span></a></div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a class="pressed" href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">

<h1>Dhammapada - Chapter 10: Dandavagga - Violence</h1>

<div id="metaarea">
<ul class="translator">
  <li>Translated from the Pali by Ebo Croffie (coming sooner or later).</li>
</ul>
</div>

<section class="raw_sutta">
<div lang="en">
</div>
<div lang="pi">

<p><span class="parno">129</span><a id="p_18Dh_139" class="ms"></a><a class="msdiv" id="msdiv_129"></a>
Sabbe tasanti daṇḍassa,<br> sabbe bhāyanti maccuno;<br>
Attānaṃ upamaṃ katvā,<br>
na haneyya na ghātaye.</p>

<p><span class="parno">130</span><a id="p_18Dh_140" class="ms"></a><a class="msdiv" id="msdiv_130"></a>
Sabbe tasanti daṇḍassa,<br> sabbesaṃ jīvitaṃ piyaṃ;<br>
Attānaṃ upamaṃ katvā,<br>
na haneyya na ghātaye.</p>

<p><span class="parno">131</span><a id="p_18Dh_141" class="ms"></a><a class="msdiv" id="msdiv_131"></a>
Sukhakāmāni bhūtāni,<br> yo daṇḍena vihiṃsati;<br>
Attano sukhamesāno,<br>
pecca so na labhate sukhaṃ.</p>

<p><span class="parno">132</span><a id="p_18Dh_142" class="ms"></a><a class="msdiv" id="msdiv_132"></a>
Sukhakāmāni bhūtāni,<br> yo daṇḍena na hiṃsati;<br>
Attano sukhamesāno,<br>
pecca so labhate sukhaṃ.</p>

<p><span class="parno">133</span><a id="p_18Dh_143" class="ms"></a><a class="msdiv" id="msdiv_133"></a>
Māvoca pharusaṃ kañci,<br> vuttā paṭivadeyyu taṃ;<br>
Dukkhā hi sārambhakathā,<br>
paṭidaṇḍā phuseyyu taṃ.</p>

<p><span class="parno">134</span><a id="p_18Dh_144" class="ms"></a><a class="msdiv" id="msdiv_134"></a>
Sace neresi attānaṃ,<br> kaṃso upahato yathā;<br>
Esa pattosi nibbānaṃ,<br>
sārambho te na vijjati.</p>

<p><span class="parno">135</span><a id="p_18Dh_145" class="ms"></a><a class="msdiv" id="msdiv_135"></a>
Yathā daṇḍena gopālo,<br> gāvo pājeti gocaraṃ;<br>
Evaṃ jarā ca maccu ca,<br>
āyuṃ pājenti pāṇinaṃ.</p>

<p><span class="parno">136</span><a id="p_18Dh_146" class="ms"></a><a class="msdiv" id="msdiv_136"></a>
Atha pāpāni kammāni,<br> karaṃ bālo na bujjhati;<br>
Sehi kammehi dummedho,<br>
aggidaḍḍhova tappati.</p>

<p><span class="parno">137</span><a id="p_18Dh_147" class="ms"></a><a class="msdiv" id="msdiv_137"></a>
Yo daṇḍena adaṇḍesu,<br> appaduṭṭhesu dussati;<br>
Dasannamaññataraṃ ṭhānaṃ,<br>
khippameva nigacchati.</p>

<p><span class="parno">138</span><a id="p_18Dh_148" class="ms"></a><a class="msdiv" id="msdiv_138"></a>
Vedanaṃ pharusaṃ jāniṃ,<br> sarīrassa va bhedanaṃ;<br>
Garukaṃ vāpi ābādhaṃ,<br>
cittakkhepaṃ va pāpuṇe.</p>

<p><span class="parno">139</span><a id="p_18Dh_149" class="ms"></a><a class="msdiv" id="msdiv_139"></a>
Rājato vā upasaggaṃ,<br> Abbhakkhānaṃ va dāruṇaṃ;<br>
Parikkhayaṃ va ñātīnaṃ,<br>
Bhogānaṃ va pabhanguraṃ.</p>

<p><span class="parno">140</span><a id="p_18Dh_150" class="ms"></a><a class="msdiv" id="msdiv_140"></a>
Atha vāssa agārāni,<br> aggi ḍahati pāvako;<br>
Kāyassa bhedā duppañño,<br>
nirayaṃ sopapajjati.</p>

<hr>
<p><span class="parno">141</span><a id="p_18Dh_151" class="ms"></a><a class="msdiv" id="msdiv_141"></a>
Na naggacariyā na jaṭā na pankā,<br> Nānāsakā thaṇḍilasāyikā vā;<br>
Rajojallaṃ ukkuṭikappadhānaṃ,<br>
Sodhenti maccaṃ avitiṇṇakankhaṃ.</p>

<p><span class="parno">142</span><a id="p_18Dh_152" class="ms"></a><a class="msdiv" id="msdiv_142"></a>
Alankato cepi samaṃ careyya,<br> Santo danto niyato brahmacārī;<br>
Sabbesu bhūtesu nidhāya daṇḍaṃ,<br>
So brāhmaṇo so samaṇo sa bhikkhu.</p>

<p><span class="parno">143</span><a id="p_18Dh_153" class="ms"></a><a class="msdiv" id="msdiv_143"></a>
Hirīnisedho puriso,<br> koci lokasmi vijjati;<br>
Yo niddaṃ apabodheti,<br>
asso bhadro kasāmiva.</p>

<p><span class="parno">144</span><a id="p_18Dh_154" class="ms"></a><a class="msdiv" id="msdiv_144"></a>
Asso yathā bhadro kasāniviṭṭho,<br> Ātāpino saṃvegino bhavātha;<br>
Saddhāya sīlena ca vīriyena ca,<br>
Samādhinā dhammavinicchayena ca;<br>
Sampannavijjācaraṇā patissatā,<br>
Jahissatha dukkhamidaṃ anappakaṃ.</p>

<p><span class="parno">145</span><a id="p_18Dh_155" class="ms"></a><a class="msdiv" id="msdiv_145"></a>
Udakañhi nayanti nettikā,<br> Usukārā namayanti tejanaṃ;<br>
Dāruṃ namayanti tacchakā,<br>
Attānaṃ damayanti subbatā.</p>

<p class="endsection">Daṇḍavaggo dasamo.</p>
</div>
</section>
<div id="nextprev"><a id="previous-sutta" href="./dhp116-128.html"></a><a id="next-sutta" href="./dhp146-156.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikaya</a><a href="../dhp/dhp.html">Dhammapada</a>Chapter 10: Violence
</div>
<a id="bottom"></a>
</footer>
</div><!--container-->
<script src="../js/footer.js"></script>
</body>
</html>
