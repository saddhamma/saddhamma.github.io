<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/favicon.ico">
<title>Dhammapada 360-382</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext"><a href="../home/index.html"><span>The True Dhamma</span></a></div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a class="pressed" href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">

<h1>Dhammapada - Chapter 25: Bhikkhuvagga - The Monk</h1>

<div id="metaarea">
<ul class="translator">
  <li>Translated from the Pali by Ebo Croffie (coming sooner or later).</li>
</ul>
</div>

<section class="raw_sutta">
<div lang="en">
</div>
<div lang="pi">

<p><span class="parno">360</span><a id="p_18Dh_387" class="ms"></a><a class="msdiv" id="msdiv_360"></a>
Cakkhunā saṃvaro sādhu,<br> sādhu sotena saṃvaro;<br>
Ghānena saṃvaro sādhu,<br>
sādhu jivhāya saṃvaro.</p>

<p><span class="parno">361</span><a id="p_18Dh_388" class="ms"></a><a class="msdiv" id="msdiv_361"></a>
Kāyena saṃvaro sādhu,<br> sādhu vācāya saṃvaro;<br>
Manasā saṃvaro sādhu,<br>
sādhu sabbattha saṃvaro;<br>
Sabbattha saṃvuto bhikkhu,<br>
sabbadukkhā pamuccati.</p>

<p><span class="parno">362</span><a id="p_18Dh_389" class="ms"></a><a class="msdiv" id="msdiv_362"></a>
Hatthasaṃyato pādasaṃyato,<br> Vācāsaṃyato saṃyatuttamo;<br>
Ajjhattarato samāhito,<br>
Eko santusito tamāhu bhikkhuṃ.</p>

<p><span class="parno">363</span><a id="p_18Dh_390" class="ms"></a><a class="msdiv" id="msdiv_363"></a>
Yo mukhasaṃyato bhikkhu,<br> mantabhāṇī anuddhato;<br>
Atthaṃ dhammañca dīpeti,<br>
madhuraṃ tassa bhāsitaṃ.</p>

<p><span class="parno">364</span><a id="p_18Dh_391" class="ms"></a><a class="msdiv" id="msdiv_364"></a>
Dhammārāmo dhammarato,<br> dhammaṃ anuvicintayaṃ;<br>
Dhammaṃ anussaraṃ bhikkhu,<br>
saddhammā na parihāyati.</p>

<p><span class="parno">365</span><a id="p_18Dh_392" class="ms"></a><a class="msdiv" id="msdiv_365"></a>
Salābhaṃ nātimaññeyya,<br> nāññesaṃ pihayaṃ care;<br>
Aññesaṃ pihayaṃ bhikkhu,<br>
samādhiṃ nādhigacchati.</p>

<p><span class="parno">366</span><a id="p_18Dh_393" class="ms"></a><a class="msdiv" id="msdiv_366"></a>
Appalābhopi ce bhikkhu,<br> salābhaṃ nātimaññati;<br>
Taṃ ve devā pasaṃsanti,<br>
suddhājīviṃ atanditaṃ.</p>

<p><span class="parno">367</span><a id="p_18Dh_394" class="ms"></a><a class="msdiv" id="msdiv_367"></a>
Sabbaso nāmarūpasmiṃ,<br> yassa natthi mamāyitaṃ;<br>
Asatā ca na socati,<br>
sa ve "bhikkhū"ti vuccati.</p>

<p><span class="parno">368</span><a id="p_18Dh_395" class="ms"></a><a class="msdiv" id="msdiv_368"></a>
Mettāvihārī yo bhikkhu,<br> pasanno buddhasāsane;<br>
Adhigacche padaṃ santaṃ,<br>
sankhārūpasamaṃ sukhaṃ.</p>

<p><span class="parno">369</span><a id="p_18Dh_396" class="ms"></a><a class="msdiv" id="msdiv_369"></a>
Siñca bhikkhu imaṃ nāvaṃ,<br> sittā te lahumessati;<br>
Chetvā rāgañca dosañca,<br>
tato nibbānamehisi.</p>

<p><span class="parno">370</span><a id="p_18Dh_397" class="ms"></a><a class="msdiv" id="msdiv_370"></a>
Pañca chinde pañca jahe,<br> pañca cuttari bhāvaye;<br>
Pañca sangātigo bhikkhu,
<br>"oghatiṇṇo"ti vuccati.</p>

<p><span class="parno">371</span><a id="p_18Dh_398" class="ms"></a><a class="msdiv" id="msdiv_371"></a>
Jhāya bhikkhu mā pamādo,<br> Mā te kāmaguṇe ramessu cittaṃ;<br>
Mā lohaguḷaṃ gilī pamatto,<br>
Mā kandi "dukkhamidan"ti dayhamāno.</p>

<p><span class="parno">372</span><a id="p_18Dh_399" class="ms"></a><a class="msdiv" id="msdiv_372"></a>
Natthi jhānaṃ apaññassa,<br> paññā natthi ajhāyato;<br>
Yamhi jhānañca paññā ca,<br>
sa ve nibbānasantike.</p>

<p><span class="parno">373</span><a id="p_18Dh_400" class="ms"></a><a class="msdiv" id="msdiv_373"></a>
Suññāgāraṃ paviṭṭhassa,<br> santacittassa bhikkhuno;<br>
Amānusī rati hoti,<br>
sammā dhammaṃ vipassato.</p>

<p><span class="parno">374</span><a id="p_18Dh_401" class="ms"></a><a class="msdiv" id="msdiv_374"></a>
Yato yato sammasati,<br> khandhānaṃ udayabbayaṃ;<br>
Labhatī pītipāmojjaṃ,<br>
amataṃ taṃ vijānataṃ.</p>

<p><span class="parno">375</span><a id="p_18Dh_402" class="ms"></a><a class="msdiv" id="msdiv_375"></a>
Tatrāyamādi bhavati,<br> idha paññassa bhikkhuno;<br>
Indriyagutti santuṭṭhi,<br>
pātimokkhe ca saṃvaro.</p>

<p><span class="parno">376</span><a id="p_18Dh_403" class="ms"></a><a class="msdiv" id="msdiv_376"></a>
Mitte bhajassu kalyāṇe,<br> suddhājīve atandite;<br>
Paṭisanthāravutyassa,<br>
ācārakusalo siyā;<br>
Tato pāmojjabahulo,<br>
dukkhassantaṃ karissati.</p>

<p><span class="parno">377</span><a id="p_18Dh_404" class="ms"></a><a class="msdiv" id="msdiv_377"></a>
Vassikā viya pupphāni,<br> maddavāni pamuñcati;<br>
Evaṃ rāgañca dosañca,<br>
vippamuñcetha bhikkhavo.</p>

<p><span class="parno">378</span><a id="p_18Dh_405" class="ms"></a><a class="msdiv" id="msdiv_378"></a>
Santakāyo santavāco,<br> santavā susamāhito;<br>
Vantalokāmiso bhikkhu,
<br>"upasanto"ti vuccati.</p>

<p><span class="parno">379</span><a id="p_18Dh_406" class="ms"></a><a class="msdiv" id="msdiv_379"></a>
Attanā codayattānaṃ,<br> paṭimaṃsetha attanā;<br>
So attagutto satimā,<br>
sukhaṃ bhikkhu vihāhisi.</p>

<p><span class="parno">380</span><a id="p_18Dh_407" class="ms"></a><a class="msdiv" id="msdiv_380"></a>
Attā hi attano nātho,<br> ko hi nātho paro siyā;<br>
Attā hi attano gati,<br>
tasmā saṃyamamattānaṃ;<br>
Assaṃ bhadraṃva vāṇijo.</p>

<p><span class="parno">381</span><a id="p_18Dh_408" class="ms"></a><a class="msdiv" id="msdiv_381"></a>
Pāmojjabahulo bhikkhu,<br> pasanno buddhasāsane;<br>
Adhigacche padaṃ santaṃ,<br>
sankhārūpasamaṃ sukhaṃ.</p>

<p><span class="parno">382</span><a id="p_18Dh_409" class="ms"></a><a class="msdiv" id="msdiv_382"></a>
Yo have daharo bhikkhu,<br> yuñjati buddhasāsane;<br>
Somaṃ lokaṃ pabhāseti,<br>
abbhā muttova candimā.</p>

<p class="endsection">Bhikkhuvaggo pañcavīsatimo.</p>


</div>
</section>
<div id="nextprev"><a id="previous-sutta" href="./dhp334-359.html"></a><a id="next-sutta" href="./dhp383-423.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikaya</a><a href="../dhp/dhp.html">Dhammapada</a>Chapter 25: The Monk
</div>
<a id="bottom"></a>
</footer>
</div><!--container-->
<script src="../js/footer.js"></script>
</body>
</html>
