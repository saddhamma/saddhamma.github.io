<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Dhammapada 273-289</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext"><a href="../home/index.html"><span>The True Dhamma</span></a></div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a class="pressed" href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">

<h1>Dhammapada - Chapter 20: Maggavagga - The Path</h1>

<div id="metaarea">
<ul class="translator">
  <li>Translated from the Pali by Ebo Croffie (coming sooner or later).</li>
</ul>
</div>

<section class="raw_sutta">
<div lang="en">
</div>
<div lang="pi">
<p><span class="parno">273</span><a id="p_18Dh_295" class="ms"></a><a class="msdiv" id="msdiv_273"></a>
Maggānaṭṭhangiko seṭṭho,<br> saccānaṃ caturo padā;<br>
Virāgo seṭṭho dhammānaṃ,<br>
dvipadānañca cakkhumā.</p>

<p><span class="parno">274</span><a id="p_18Dh_296" class="ms"></a><a class="msdiv" id="msdiv_274"></a>
Eseva maggo natthañño,<br> Dassanassa visuddhiyā;<br>
Etañhi tumhe paṭipajjatha,<br>
Mārassetaṃ pamohanaṃ.</p>

<p><span class="parno">275</span><a id="p_18Dh_297" class="ms"></a><a class="msdiv" id="msdiv_275"></a>
Etañhi tumhe paṭipannā,<br> dukkhassantaṃ karissatha;<br>
Akkhāto vo mayā maggo,<br>
aññāya sallakantanaṃ.</p>

<p><span class="parno">276</span><a id="p_18Dh_298" class="ms"></a><a class="msdiv" id="msdiv_276"></a>
Tumhehi kiccamātappaṃ,<br> akkhātāro tathāgatā;<br>
Paṭipannā pamokkhanti,<br>
jhāyino mārabandhanā.</p>

<p><span class="parno">277</span><a id="p_18Dh_299" class="ms"></a><a class="msdiv" id="msdiv_277"></a>
"Sabbe sankhārā aniccā"ti,<br> yadā paññāya passati;<br>
Atha nibbindati dukkhe,<br>
esa maggo visuddhiyā.</p>

<p><span class="parno">278</span><a id="p_18Dh_300" class="ms"></a><a class="msdiv" id="msdiv_278"></a>
"Sabbe sankhārā dukkhā"ti,<br> yadā paññāya passati;<br>
Atha nibbindati dukkhe,<br>
esa maggo visuddhiyā.</p>

<p><span class="parno">279</span><a id="p_18Dh_301" class="ms"></a><a class="msdiv" id="msdiv_279"></a>
"Sabbe dhammā anattā"ti,<br> yadā paññāya passati;<br>
Atha nibbindati dukkhe,<br>
esa maggo visuddhiyā.</p>

<p><span class="parno">280</span><a id="p_18Dh_302" class="ms"></a><a class="msdiv" id="msdiv_280"></a>
Uṭṭhānakālamhi anuṭṭhahāno,<br> Yuvā balī ālasiyaṃ upeto;<br>
Saṃsannasankappamano kusīto,<br>
Paññāya maggaṃ alaso na vindati.</p>

<p><span class="parno">281</span><a id="p_18Dh_303" class="ms"></a><a class="msdiv" id="msdiv_281"></a>
Vācānurakkhī manasā susaṃvuto,<br> Kāyena ca nākusalaṃ kayirā;<br>
Ete tayo kammapathe visodhaye,<br>
Ārādhaye maggamisippaveditaṃ.</p>

<p><span class="parno">282</span><a id="p_18Dh_304" class="ms"></a><a class="msdiv" id="msdiv_282"></a>
Yogā ve jāyatī bhūri,<br> ayogā bhūrisankhayo;<br>
Etaṃ dvedhāpathaṃ ñatvā,<br>
bhavāya vibhavāya ca;<br>
Tathāttānaṃ niveseyya,<br>
yathā bhūri pavaḍḍhati.</p>

<p><span class="parno">283</span><a id="p_18Dh_305" class="ms"></a><a class="msdiv" id="msdiv_283"></a>
Vanaṃ chindatha mā rukkhaṃ,<br> vanato jāyate bhayaṃ;<br>
Chetvā vanañca vanathañca,<br>
nibbanā hotha bhikkhavo.</p>

<p><span class="parno">284</span><a id="p_18Dh_306" class="ms"></a><a class="msdiv" id="msdiv_284"></a>
Yāva hi vanatho na chijjati,<br> Aṇumattopi narassa nārisu;<br>
Paṭibaddhamanova tāva so,<br>
Vaccho khīrapakova mātari.</p>

<p><span class="parno">285</span><a id="p_18Dh_307" class="ms"></a><a class="msdiv" id="msdiv_285"></a>
Ucchinda sinehamattano,<br> Kumudaṃ sāradikaṃva pāṇinā;<br>
Santimaggameva brūhaya,<br>
Nibbānaṃ sugatena desitaṃ.</p>

<p><span class="parno">286</span><a id="p_18Dh_308" class="ms"></a><a class="msdiv" id="msdiv_286"></a>
Idha vassaṃ vasissāmi,<br> idha hemantagimhisu;<br>
Iti bālo vicinteti,<br>
antarāyaṃ na bujjhati.</p>

<p><span class="parno">287</span><a id="p_18Dh_309" class="ms"></a><a class="msdiv" id="msdiv_287"></a>
Taṃ puttapasusammattaṃ,<br> byāsattamanasaṃ naraṃ;<br>
Suttaṃ gāmaṃ mahoghova,<br>
maccu ādāya gacchati.</p>

<p><span class="parno">288</span><a id="p_18Dh_310" class="ms"></a><a class="msdiv" id="msdiv_288"></a>
Na santi puttā tāṇāya,<br> na pitā nāpi bandhavā;<br>
Antakenādhipannassa,<br>
natthi ñātīsu tāṇatā.</p>

<p><span class="parno">289</span><a id="p_18Dh_311" class="ms"></a><a class="msdiv" id="msdiv_289"></a>
Etamatthavasaṃ ñatvā,<br> paṇḍito sīlasaṃvuto;<br>
Nibbānagamanaṃ maggaṃ,<br>
khippameva visodhaye.</p>

<p class="endsection">Maggavaggo vīsatimo.</p>


</div>
</section>
<div id="nextprev"><a id="previous-sutta" href="./dhp256-272.html"></a><a id="next-sutta" href="./dhp290-305.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikaya</a><a href="../dhp/dhp.html">Dhammapada</a>Chapter 20: The Path
</div>
<a id="bottom"></a>
</footer>
</div><!--container-->
<script src="../js/footer.js"></script>
</body>
</html>
