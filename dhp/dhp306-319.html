<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Dhammapada 306-319</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext"><a href="../home/index.html"><span>The True Dhamma</span></a></div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a class="pressed" href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">

<h1>Dhammapada - Chapter 22: Nirayavagga - Hell</h1>

<div id="metaarea">
<ul class="translator">
  <li>Translated from the Pali by Ebo Croffie (coming sooner or later).</li>
</ul>
</div>

<section class="raw_sutta">
<div lang="en">
</div>
<div lang="pi">

<p><span class="parno">306</span><a id="p_18Dh_330" class="ms"></a><a class="msdiv" id="msdiv_306"></a>
Abhūtavādī nirayaṃ upeti,<br> Yo vāpi katvā na karomi cāha;<br>
Ubhopi te pecca samā bhavanti,<br>
Nihīnakammā manujā parattha.</p>

<p><span class="parno">307</span><a id="p_18Dh_331" class="ms"></a><a class="msdiv" id="msdiv_307"></a>
Kāsāvakaṇṭhā bahavo,<br> pāpadhammā asaññatā;<br>
Pāpā pāpehi kammehi,<br>
nirayaṃ te upapajjare.</p>

<p><span class="parno">308</span><a id="p_18Dh_332" class="ms"></a><a class="msdiv" id="msdiv_308"></a>
Seyyo ayoguḷo bhutto,<br> tatto aggisikhūpamo;<br>
Yañce bhuñjeyya dussīlo,<br>
raṭṭhapiṇḍamasaññato.</p>

<p><span class="parno">309</span><a id="p_18Dh_333" class="ms"></a><a class="msdiv" id="msdiv_309"></a>
Cattāri ṭhānāni naro pamatto,<br> Āpajjati paradārūpasevī;<br>
Apuññalābhaṃ na nikāmaseyyaṃ,<br>
Nindaṃ tatīyaṃ nirayaṃ catutthaṃ.</p>

<p><span class="parno">310</span><a id="p_18Dh_334" class="ms"></a><a class="msdiv" id="msdiv_310"></a>
Apuññalābho ca gatī ca pāpikā,<br> Bhītassa bhītāya ratī ca thokikā;<br>
Rājā ca daṇḍaṃ garukaṃ paṇeti,<br>
Tasmā naro paradāraṃ na seve.</p>

<p><span class="parno">311</span><a id="p_18Dh_335" class="ms"></a><a class="msdiv" id="msdiv_311"></a>
Kuso yathā duggahito,<br> hatthamevānukantati;<br>
Sāmaññaṃ dupparāmaṭṭhaṃ,<br>
nirayāyupakaḍḍhati.</p>

<p><span class="parno">312</span><a id="p_18Dh_336" class="ms"></a><a class="msdiv" id="msdiv_312"></a>
Yaṃ kiñci sithilaṃ kammaṃ,<br> sankiliṭṭhañca yaṃ vataṃ;<br>
Sankassaraṃ brahmacariyaṃ,<br>
na taṃ hoti mahapphalaṃ.</p>

<p><span class="parno">313</span><a id="p_18Dh_337" class="ms"></a><a class="msdiv" id="msdiv_313"></a>
Kayirā ce kayirāthenaṃ,<br> daḷhamenaṃ parakkame;<br>
Sithilo hi paribbājo,<br>
bhiyyo ākirate rajaṃ.</p>

<p><span class="parno">314</span><a id="p_18Dh_338" class="ms"></a><a class="msdiv" id="msdiv_314"></a>
Akataṃ dukkaṭaṃ seyyo,<br> pacchā tappati dukkaṭaṃ;<br>
Katañca sukataṃ seyyo,<br>
yaṃ katvā nānutappati.</p>

<p><span class="parno">315</span><a id="p_18Dh_339" class="ms"></a><a class="msdiv" id="msdiv_315"></a>
Nagaraṃ yathā paccantaṃ,<br> guttaṃ santarabāhiraṃ;<br>
Evaṃ gopetha attānaṃ,<br>
khaṇo vo mā upaccagā;<br>
Khaṇātītā hi socanti,<br>
nirayamhi samappitā.</p>

<p><span class="parno">316</span><a id="p_18Dh_340" class="ms"></a><a class="msdiv" id="msdiv_316"></a>
Alajjitāye lajjanti,<br> lajjitāye na lajjare;<br>
Micchādiṭṭhisamādānā,<br>
sattā gacchanti duggatiṃ.</p>

<p><span class="parno">317</span><a id="p_18Dh_341" class="ms"></a><a class="msdiv" id="msdiv_317"></a>
Abhaye bhayadassino,<br> bhaye cābhayadassino;<br>
Micchādiṭṭhisamādānā,<br>
sattā gacchanti duggatiṃ.</p>

<p><span class="parno">318</span><a id="p_18Dh_342" class="ms"></a><a class="msdiv" id="msdiv_318"></a>
Avajje vajjamatino,<br> vajje cāvajjadassino;<br>
Micchādiṭṭhisamādānā,<br>
sattā gacchanti duggatiṃ.</p>

<p><span class="parno">319</span><a id="p_18Dh_343" class="ms"></a><a class="msdiv" id="msdiv_319"></a>
Vajjañca vajjato ñatvā,<br> avajjañca avajjato;<br>
Sammādiṭṭhisamādānā,<br>
sattā gacchanti suggatiṃ.</p>

<p class="endsutta">Nirayavaggo dvāvīsatimo.</p>

</div>

</section>
<div id="nextprev"><a id="previous-sutta" href="./dhp290-305.html"></a><a id="next-sutta" href="./dhp320-333.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikaya</a><a href="../dhp/dhp.html">Dhammapada</a>Chapter Chapter 22: Hell
</div>
<a id="bottom"></a>
</footer>
</div><!--container-->
<script src="../js/footer.js"></script>
</body>
</html>
