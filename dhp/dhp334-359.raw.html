<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Dhammapada 334-359</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext"><a href="../home/index.html"><span>The True Dhamma</span></a></div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a class="pressed" href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">

<h1>Dhammapada - Chapter 24: Taṇhāvagga - Craving</h1>

<div id="metaarea">
<ul class="translator">
  <li>Translated from the Pali by Ebo Croffie (coming sooner or later).</li>
</ul>
</div>

<section class="raw_sutta">
<div lang="en">
</div>
<div lang="pi">

<p><span class="parno">334</span><a id="p_18Dh_360" class="ms"></a><a class="msdiv" id="msdiv_334"></a>
Manujassa pamattacārino,<br> Taṇhā vaḍḍhati māluvā viya;<br>
So plavatī hurā huraṃ,<br>
Phalamicchaṃva vanasmi vānaro.</p>

<hr>
<p><span class="parno">335</span><a id="p_18Dh_361" class="ms"></a><a class="msdiv" id="msdiv_335"></a>
Yaṃ esā sahate jammī,<br> taṇhā loke visattikā;<br>
Sokā tassa pavaḍḍhanti,<br>
abhivaṭṭhaṃva bīraṇaṃ.</p>

<hr>
<p><span class="parno">336</span><a id="p_18Dh_362" class="ms"></a><a class="msdiv" id="msdiv_336"></a>
Yo cetaṃ sahate jammiṃ,<br> taṇhaṃ loke duraccayaṃ;<br>
Sokā tamhā papatanti,<br>
udabinduva pokkharā.</p>

<hr>
<p><span class="parno">337</span><a id="p_18Dh_363" class="ms"></a><a class="msdiv" id="msdiv_337"></a>
Taṃ vo vadāmi bhaddaṃ vo,<br> yāvantettha samāgatā;<br>
Taṇhāya mūlaṃ khaṇatha,<br>
usīratthova bīraṇaṃ;<br>
Mā vo naḷaṃva sotova,<br>
māro bhañji punappunaṃ.</p>

<hr>
<p><span class="parno">338</span><a id="p_18Dh_364" class="ms"></a><a class="msdiv" id="msdiv_338"></a>
Yathāpi mūle anupaddave daḷhe,<br> Chinnopi rukkho punareva rūhati;<br>
Evampi taṇhānusaye anūhate,<br>
Nibbattatī dukkhamidaṃ punappunaṃ.</p>

<hr>
<p><span class="parno">339</span><a id="p_18Dh_365" class="ms"></a><a class="msdiv" id="msdiv_339"></a>
Yassa chattiṃsati sotā,<br> manāpasavanā bhusā;<br>
Mahāvahanti duddiṭṭhiṃ,<br>
sankappā rāganissitā.</p>

<hr>
<p><span class="parno">340</span><a id="p_18Dh_366" class="ms"></a><a class="msdiv" id="msdiv_340"></a>
Savanti sabbadhi sotā,<br> latā uppajja tiṭṭhati;<br>
Tañca disvā lataṃ jātaṃ,<br>
mūlaṃ paññāya chindatha.</p>

<hr>
<p><span class="parno">341</span><a id="p_18Dh_367" class="ms"></a><a class="msdiv" id="msdiv_341"></a>
Saritāni sinehitāni ca,<br> Somanassāni bhavanti jantuno;<br>
Te sātasitā sukhesino,<br>
Te ve jātijarūpagā narā.</p>

<hr>
<p><span class="parno">342</span><a id="p_18Dh_368" class="ms"></a><a class="msdiv" id="msdiv_342"></a>
Tasiṇāya purakkhatā pajā,<br> Parisappanti sasova bandhito;<br>
Saṃyojanasangasattakā,<br>
Dukkhamupenti punappunaṃ cirāya.</p>

<hr>
<p><span class="parno">343</span><a id="p_18Dh_369" class="ms"></a><a class="msdiv" id="msdiv_343"></a>
Tasiṇāya purakkhatā pajā,<br> Parisappanti sasova bandhito;<br>
Tasmā tasiṇaṃ vinodaye,<br>
Ākankhanta virāgamattano.</p>

<hr>
<p><span class="parno">344</span><a id="p_18Dh_370" class="ms"></a><a class="msdiv" id="msdiv_344"></a>
Yo nibbanatho vanādhimutto,<br> Vanamutto vanameva dhāvati;<br>
Taṃ puggalametha passatha,<br>
Mutto bandhanameva dhāvati.</p>

<hr>
<p><span class="parno">345</span><a id="p_18Dh_371" class="ms"></a><a class="msdiv" id="msdiv_345"></a>
Na taṃ daḷhaṃ bandhanamāhu dhīrā,<br> Yadāyasaṃ dārujapabbajañca;<br>
Sārattarattā maṇikuṇḍalesu,<br>
Puttesu dāresu ca yā apekkhā.</p>

<p><span class="parno">346</span><a id="p_18Dh_372" class="ms"></a><a class="msdiv" id="msdiv_346"></a>
Etaṃ daḷhaṃ bandhanamāhu dhīrā,<br> Ohārinaṃ sithilaṃ duppamuñcaṃ;<br>
Etampi chetvāna paribbajanti,<br>
Anapekkhino kāmasukhaṃ pahāya.</p>

<hr>
<p><span class="parno">347</span><a id="p_18Dh_373" class="ms"></a><a class="msdiv" id="msdiv_347"></a>
Ye rāgarattānupatanti sotaṃ,<br> Sayankataṃ makkaṭakova jālaṃ;<br>
Etampi chetvāna vajanti dhīrā,<br>
Anapekkhino sabbadukkhaṃ pahāya.</p>

<p><span class="parno">348</span><a id="p_18Dh_374" class="ms"></a><a class="msdiv" id="msdiv_348"></a>
Muñca pure muñca pacchato,<br> Majjhe muñca bhavassa pāragū;<br>
Sabbattha vimuttamānaso,<br>
Na punaṃ jātijaraṃ upehisi.</p>

<p><span class="parno">349</span><a id="p_18Dh_375" class="ms"></a><a class="msdiv" id="msdiv_349"></a>
Vitakkamathitassa jantuno,<br> Tibbarāgassa subhānupassino;<br>
Bhiyyo taṇhā pavaḍḍhati,<br>
Esa kho daḷhaṃ karoti bandhanaṃ.</p>

<p><span class="parno">350</span><a id="p_18Dh_376" class="ms"></a><a class="msdiv" id="msdiv_350"></a>
Vitakkūpasame ca yo rato,<br> Asubhaṃ bhāvayate sadā sato;<br>
Esa kho byanti kāhiti,<br>
Esa checchati mārabandhanaṃ.</p>

<p><span class="parno">351</span><a id="p_18Dh_377" class="ms"></a><a class="msdiv" id="msdiv_351"></a>
Niṭṭhangato asantāsī,<br> vītataṇho anangaṇo;<br>
Acchindi bhavasallāni,<br>
antimoyaṃ samussayo.</p>

<p><span class="parno">352</span><a id="p_18Dh_378" class="ms"></a><a class="msdiv" id="msdiv_352"></a>
Vītataṇho anādāno,<br> Niruttipadakovido;<br>
Akkharānaṃ sannipātaṃ,<br>
Jaññā pubbāparāni ca;<br>
Sa ve "antimasārīro,<br>
Mahāpañño mahāpuriso"ti vuccati.</p>

<p><span class="parno">353</span><a id="p_18Dh_379" class="ms"></a><a class="msdiv" id="msdiv_353"></a>
Sabbābhibhū sabbavidūhamasmi,<br> Sabbesu dhammesu anūpalitto;<br>
Sabbañjaho taṇhakkhaye vimutto,<br>
Sayaṃ abhiññāya kamuddiseyyaṃ.</p>

<p><span class="parno">354</span><a id="p_18Dh_380" class="ms"></a><a class="msdiv" id="msdiv_354"></a>
Sabbadānaṃ dhammadānaṃ jināti,<br> Sabbarasaṃ dhammaraso jināti;<br>
Sabbaratiṃ dhammarati jināti,<br>
Taṇhakkhayo sabbadukkhaṃ jināti.</p>

<p><span class="parno">355</span><a id="p_18Dh_381" class="ms"></a><a class="msdiv" id="msdiv_355"></a>
Hananti bhogā dummedhaṃ,<br> no ca pāragavesino;<br>
Bhogataṇhāya dummedho,<br>
hanti aññeva attanaṃ.</p>

<p><span class="parno">356</span><a id="p_18Dh_382" class="ms"></a><a class="msdiv" id="msdiv_356"></a>
Tiṇadosāni khettāni,<br> rāgadosā ayaṃ pajā;<br>
Tasmā hi vītarāgesu,<br>
dinnaṃ hoti mahapphalaṃ.</p>

<p><span class="parno">357</span><a id="p_18Dh_383" class="ms"></a><a class="msdiv" id="msdiv_357"></a>
Tiṇadosāni khettāni,<br> dosadosā ayaṃ pajā;<br>
Tasmā hi vītadosesu,<br>
dinnaṃ hoti mahapphalaṃ.</p>

<p><span class="parno">358</span><a id="p_18Dh_384" class="ms"></a><a class="msdiv" id="msdiv_358"></a>
Tiṇadosāni khettāni,<br> mohadosā ayaṃ pajā;<br>
Tasmā hi vītamohesu,<br>
dinnaṃ hoti mahapphalaṃ.</p>

<p><span class="parno">359</span><a id="p_18Dh_385" class="ms"></a><a class="msdiv" id="msdiv_359"></a>
Tiṇadosāni khettāni,<br> icchādosā ayaṃ pajā;<br>
Tasmā hi vigaticchesu,<br>
dinnaṃ hoti mahapphalaṃ.</p>

</div>
</section>
<div id="nextprev"><a id="previous-sutta" href="./dhp320-333.html"></a><a id="next-sutta" href="./dhp360-382.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikaya</a><a href="../dhp/dhp.html">Dhammapada</a>Chapter 24: Craving
</div>
<a id="bottom"></a>
</footer>
</div><!--container-->
<script src="../js/footer.js"></script>
</body>
</html>
