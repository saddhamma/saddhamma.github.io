<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Vibhanga (Bhikkhu) - Sanghādisesa 4</title>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
</head>
<body>
<div id="container">
<header>
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../kp/kp.html">The Khuddakapatha</a></li>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="topmenu" id="vi"><a class="pressed" href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li>
<li><a class="pressed" href="../vi/bu-vb.html" title="Monk’s Rules">Bhikkhu Vibhanga</a></li>
<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>

			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
<li class="topmenu" id="bq"><a href="../bq/bq.html">Buddha</a></li>
<li class="topmenu" id="dq"><a href="../dq/dq.html">Dhamma</a></li>
<li class="topmenu" id="sq"><a href="../sq/sq.html">Sangha</a></li>
<li class="topmenu" id="et"><a href="../et/et.html">Training</a></li>
<li class="topmenu" id="es"><a href="../es/es.html">Samadhi</a></li>
<li class="topmenu" id="ev"><a href="../ev/ev.html">Vigilance</a></li>
<li class="topmenu" id="ka"><a href="../ka/ka.html">Kamma</a></li>
<li class="topmenu" id="nt"><a href="../nt/nt.html">Notes on Dhamma</a></li>
<li class="toplast" id="qa"><a href="../qa/qa.html">Questions & Answers</a></li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Vinaya Pitaka - Monastic Rules</h2>

<div>
	<ul id="vbnav">
	 <li><a href="../vi/bu-vb-pj.html">Pārājikas</a></li>
   <li id="active"><a href="../vi/bu-vb-sn.html">Sanghādisesas</a></li>
   <li><a href="../vi/bu-vb-an.html">Aniyatas</a></li>
   <li><a href="../vi/bu-vb-np.html">Nissaggiya Pācittiyas</a></li>
   <li><a href="../vi/bu-vb-pc.html">Pācittiyas</a></li>
   <li><a href="../vi/bu-vb-pd.html">Pāṭidesanīyas</a></li>
   <li><a href="../vi/bu-vb-sk.html">Sekhiyas</a></li>
	<li><a href="../vi/bu-vb-as.html">Adhikaraṇa-Samathās</a></li>
	</ul>
</div>

<h2>Bhikkhu Vibhanga - Sanghādisesa 4: Alluding To The Benefit Of Sexual Intercourse With Oneself</h2>
<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span></li>
</ul>
</div>

<section class="raw_sutta">
<div lang="en">
</div><!--End English-->

<div lang="pi"><!--Pali-->
<hr>

<p>
<span class="parno">1</span>
<a class="ms" id="p_1v_1180"></a>
<a class="msdiv" id="msdiv290"></a>
tena samayena buddho bhagavā sāvatthiyaṃ viharati jetavane anāthapiṇḍikassa
ārāme. tena kho pana samayena āyasmā udāyī sāvatthiyaṃ kulūpako hoti, bahukāni
kulāni upasankamati. tena kho pana samayena aññatarā itthī matapatikā abhirūpā
hoti dassanīyā pāsādikā. atha kho āyasmā udāyī pubbaṇhasamayaṃ nivāsetvā
pattacīvaramādāya yena tassā itthiyā nivesanaṃ tenupasankami; upasankamitvā
paññatte āsane nisīdi. atha kho sā itthī yenāyasmā udāyī tenupasankami;
upasankamitvā āyasmantaṃ udāyiṃ abhivādetvā ekamantaṃ nisīdi. ekamantaṃ
nisinnaṃ kho taṃ itthiṃ āyasmā udāyī dhammiyā kathāya sandassesi samādapesi
samuttejesi sampahaṃsesi. atha kho sā itthī āyasmatā udāyinā dhammiyā kathāya
sandassitā samādapitā samuttejitā sampahaṃsitā āyasmantaṃ udāyiṃ etadavoca—
"vadeyyātha, bhante, yena attho. paṭibalā mayaṃ ayyassa dātuṃ yadidaṃ
cīvara&shy;piṇḍapāta&shy;senāsana&shy;gilānappaccaya&shy;bhesajja&shy;parikkhāran"ti.</p>

<p>
<span class="parno">2</span>
<a class="ms" id="p_1v_1181"></a>
"na kho te, bhagini, amhākaṃ dullabhā yadidaṃ
cīvara&shy;piṇḍapāta&shy;senāsana&shy;gilānappaccaya&shy;bhesajja&shy;parikkhārā. api ca yo amhākaṃ
dullabho taṃ dehī"ti. "kiṃ, bhante"ti? "methunadhamman"ti. "attho, bhante"ti?
"attho, bhaginī"ti. "ehi, bhante"ti, ovarakaṃ pavisitvā sāṭakaṃ nikkhipitvā
mañcake uttānā nipajji. atha kho āyasmā udāyī yena sā itthī tenupasankami;
upasankamitvā—  "ko imaṃ vasalaṃ duggandhaṃ āmasissatī"ti, niṭṭhubhitvā
pakkāmi.</p>

<p>
<span class="parno">3</span>
<a class="ms" id="p_1v_1182"></a>
atha kho sā itthī ujjhāyati khiyyati vipāceti—  "alajjino ime samaṇā
sakyaputtiyā dussīlā musāvādino. ime hi nāma dhammacārino samacārino
brahmacārino saccavādino sīlavanto kalyāṇadhammā paṭijānissanti. natthi imesaṃ
sāmaññaṃ natthi imesaṃ brahmaññaṃ, naṭṭhaṃ imesaṃ sāmaññaṃ naṭṭhaṃ imesaṃ
brahmaññaṃ, kuto imesaṃ sāmaññaṃ kuto imesaṃ brahmaññaṃ, apagatā ime sāmaññā
apagatā ime brahmaññā. kathañhi nāma samaṇo udāyī maṃ sāmaṃ methunadhammaṃ
yācitvā, ‘ko imaṃ vasalaṃ duggandhaṃ āmasissatī’ti niṭṭhubhitvā pakkamissati.
kiṃ me pāpakaṃ kiṃ me duggandhaṃ, kassāhaṃ kena hāyāmī"ti?</p>

<p>
<span class="parno">4</span>
<a class="ms" id="p_1v_1183"></a>
aññāpi itthiyo ujjhāyanti khiyyanti vipācenti—  "alajjino ime samaṇā
sakyaputtiyā dussīlā musāvādino … pe …   kathañhi nāma samaṇo udāyī imissā sāmaṃ
methunadhammaṃ yācitvā, ‘ko imaṃ vasalaṃ duggandhaṃ āmasissatī’ti niṭṭhubhitvā
pakkamissati. kiṃ imissā pāpakaṃ kiṃ imissā duggandhaṃ, kassāyaṃ kena
hāyatī"ti?</p>

<p>
<span class="parno">5</span>
<a class="ms" id="p_1v_1184"></a>
assosuṃ kho bhikkhū tāsaṃ itthīnaṃ ujjhāyantīnaṃ khiyyantīnaṃ vipācentīnaṃ. ye
te bhikkhū appicchā … pe …   te ujjhāyanti khiyyanti vipācenti—  "kathañhi nāma
āyasmā udāyī mātugāmassa santike attakāmapāricariyāya vaṇṇaṃ bhāsissatī"ti.</p>

<p>
<span class="parno">6</span>
<a class="ms" id="p_1v_1185"></a>
atha kho te bhikkhū āyasmantaṃ udāyiṃ anekapariyāyena vigarahitvā bhagavato
etamatthaṃ ārocesuṃ. atha kho bhagavā etasmiṃ nidāne etasmiṃ pakaraṇe
bhikkhusanghaṃ sannipātāpetvā āyasmantaṃ udāyiṃ paṭipucchi—  "saccaṃ kira tvaṃ,
udāyi, mātugāmassa santike attakāmapāricariyāya vaṇṇaṃ bhāsasī"ti? "saccaṃ,
bhagavā"ti. vigarahi buddho bhagavā—  "ananucchavikaṃ, moghapurisa,
ananulomikaṃ appatirūpaṃ assāmaṇakaṃ akappiyaṃ akaraṇīyaṃ. kathañhi nāma tvaṃ,
moghapurisa, mātugāmassa santike attakāmapāricariyāya vaṇṇaṃ bhāsissasi. nanu
mayā, moghapurisa, anekapariyāyena virāgāya dhammo desito no sarāgāya … pe …
kāmapariḷāhānaṃ vūpasamo akkhāto? netaṃ, moghapurisa, appasannānaṃ vā
pasādāya … pe …   evañca pana, bhikkhave, imaṃ sikkhāpadaṃ uddiseyyātha— </p>
<hr>

<p>
<span class="parno">7</span>
<a class="ms" id="p_1v_1186"></a>
<a class="msdiv" id="msdiv291"></a>
<strong class="rule">"yo pana bhikkhu otiṇṇo vipariṇatena cittena mātugāmassa
santike attakāmapāricariyāya vaṇṇaṃ bhāseyya—  ‘etadaggaṃ, bhagini,
pāricariyānaṃ yā mādisaṃ sīlavantaṃ kalyāṇadhammaṃ brahmacāriṃ etena dhammena
paricareyyāti methunupasaṃhitena’, sanghādiseso"</strong>ti. (<em>4</em>:<strong>8</strong>)</p>
<hr>

<p>
<span class="parno">8</span>
<a class="ms" id="p_1v_1187"></a>
<a class="msdiv" id="msdiv292"></a>
<strong>yo panā</strong>ti yo yādiso … pe …
<strong>bhikkhū</strong>ti … pe …   ayaṃ imasmiṃ atthe adhippeto bhikkhūti.</p>
<hr>

<p>
<span class="parno">9</span>
<a class="ms" id="p_1v_1188"></a>
<strong>otiṇṇo</strong> nāma sāratto apekkhavā paṭibaddhacitto.</p>

<p>
<span class="parno">10</span>
<a class="ms" id="p_1v_1189"></a>
<strong>vipariṇatan</strong>ti rattampi cittaṃ vipariṇataṃ, duṭṭhampi cittaṃ
vipariṇataṃ, mūḷhampi cittaṃ vipariṇataṃ. api ca rattaṃ cittaṃ imasmiṃ atthe
adhippetaṃ vipariṇatanti.</p>

<p>
<span class="parno">11</span>
<a class="ms" id="p_1v_1190"></a>
<strong>mātugāmo</strong> nāma manussitthī, na yakkhī, na petī, na
tiracchānagatā. viññū paṭibalā subhāsitadubbhāsitaṃ duṭṭhullāduṭṭhullaṃ
ājānituṃ.</p>

<p>
<span class="parno">12</span>
<a class="ms" id="p_1v_1191"></a>
<strong>mātugāmassa santike</strong>ti mātugāmassa sāmantā, mātugāmassa
avidūre.</p>

<p>
<span class="parno">13</span>
<a class="ms" id="p_1v_1192"></a>
<strong>attakāman</strong>ti attano kāmaṃ attano hetuṃ attano adhippāyaṃ attano
pāricariyaṃ.</p>

<p>
<span class="parno">14</span>
<a class="ms" id="p_1v_1193"></a>
<strong>etadaggan</strong>ti etaṃ aggaṃ etaṃ seṭṭhaṃ etaṃ mokkhaṃ etaṃ uttamaṃ
etaṃ pavaraṃ.</p>

<p>
<span class="parno">15</span>
<a class="ms" id="p_1v_1194"></a>
<strong>yā</strong>ti khattiyī vā brāhmaṇī vā vessī vā suddī vā.</p>

<p>
<span class="parno">16</span>
<a class="ms" id="p_1v_1195"></a>
<strong>mādisan</strong>ti khattiyaṃ vā brāhmaṇaṃ vā vessaṃ vā suddaṃ vā.</p>

<p>
<span class="parno">17</span>
<a class="ms" id="p_1v_1196"></a>
<strong>sīlavantan</strong>ti pāṇātipātā paṭivirataṃ, adinnādānā paṭivirataṃ,
musāvādā paṭivirataṃ.</p>
<hr>

<p>
<span class="parno">18</span>
<a class="ms" id="p_1v_1197"></a>
<strong>brahmacārin</strong>ti methunadhammā paṭivirataṃ.</p>

<p>
<span class="parno">19</span>
<a class="ms" id="p_1v_1198"></a>
<strong>kalyāṇadhammo</strong> nāma tena ca sīlena tena ca brahmacariyena
kalyāṇadhammo hoti.</p>

<p>
<span class="parno">20</span>
<a class="ms" id="p_1v_1199"></a>
<strong>etena dhammenā</strong>ti methunadhammena.</p>

<p>
<span class="parno">21</span>
<a class="ms" id="p_1v_1200"></a>
<strong>paricareyyā</strong>ti abhirameyya.</p>
<hr>

<p>
<span class="parno">22</span>
<a class="ms" id="p_1v_1201"></a>
<strong>methunupasaṃhitenā</strong>ti methunadhammappaṭisaṃyuttena.</p>

<p>
<span class="parno">23</span>
<a class="ms" id="p_1v_1202"></a>
<strong>sanghādiseso</strong>ti … pe …   tenapi vuccati "sanghādiseso"ti.</p>
<hr>

<p>
<span class="parno">24</span>
<a class="ms" id="p_1v_1203"></a>
<a class="msdiv" id="msdiv293"></a>
itthī ca hoti itthisaññī sāratto ca. bhikkhu ca naṃ itthiyā santike
attakāmapāricariyāya vaṇṇaṃ bhāsati, āpatti sanghādisesassa.</p>

<p>
<span class="parno">25</span>
<a class="ms" id="p_1v_1204"></a>
itthī ca hoti vematiko … pe …   paṇḍakasaññī …   purisasaññī …   tiracchānagatasaññī
sāratto ca. bhikkhu ca naṃ itthiyā santike attakāmapāricariyāya vaṇṇaṃ bhāsati,
āpatti thullaccayassa.</p>

<p>
<span class="parno">26</span>
<a class="ms" id="p_1v_1205"></a>
paṇḍako ca hoti paṇḍakasaññī sāratto ca. bhikkhu ca naṃ paṇḍakassa santike
attakāmapāricariyāya vaṇṇaṃ bhāsati, āpatti thullaccayassa.</p>

<p>
<span class="parno">27</span>
<a class="ms" id="p_1v_1206"></a>
paṇḍako ca hoti vematiko … pe …   purisasaññī …   tiracchānagatasaññī …   itthisaññī
sāratto ca. bhikkhu ca naṃ paṇḍakassa santike attakāmapāricariyāya vaṇṇaṃ
bhāsati, āpatti dukkaṭassa.</p>

<p>
<span class="parno">28</span>
<a class="ms" id="p_1v_1207"></a>
puriso ca hoti … pe …   tiracchānagato ca hoti tiracchānagatasaññī … pe …   vematiko
itthisaññī …   paṇḍakasaññī …   purisasaññī sāratto ca. bhikkhu ca naṃ
tiracchānagatassa santike attakāmapāricariyāya vaṇṇaṃ bhāsati, āpatti
dukkaṭassa.</p>

<p>
<span class="parno">29</span>
<a class="ms" id="p_1v_1208"></a>
dve itthiyo dvinnaṃ itthīnaṃ itthisaññī sāratto ca. bhikkhu ca naṃ dvinnaṃ
itthīnaṃ santike attakāmapāricariyāya vaṇṇaṃ bhāsati, āpatti dvinnaṃ
sanghādisesānaṃ … pe …  .</p>

<p>
<span class="parno">30</span>
<a class="ms" id="p_1v_1209"></a>
itthī ca paṇḍako ca ubhinnaṃ itthisaññī sāratto ca. bhikkhu ca naṃ ubhinnaṃ
santike attakāmapāricariyāya vaṇṇaṃ bhāsati, āpatti sanghādisesena
dukkaṭassa … pe …  .</p>
<hr>

<p>
<span class="parno">31</span>
<a class="ms" id="p_1v_1210"></a>
<a class="msdiv" id="msdiv294"></a>
anāpatti—  "cīvara&shy;piṇḍapāta&shy;senāsana&shy;gilānappaccaya&shy;bhesajja&shy;parikkhārena
upaṭṭhahā"ti bhaṇati, ummattakassa ādikammikassāti.</p>
<h3>4.1 vinītavatthuuddānagāthā</h3>
<blockquote>

<p>
<span class="parno">32</span>
<a class="ms" id="p_1v_1211"></a>
kathaṃ vañjhā labhe puttaṃ,<br>
piyā ca subhagā siyaṃ;<br>
kiṃ dajjaṃ kenupaṭṭheyyaṃ,<br>
kathaṃ gaccheyyaṃ suggatinti.<br></p>
</blockquote>
<h3>4.2 vinītavatthu</h3>

<p>
<span class="parno">33</span>
<a class="ms" id="p_1v_1212"></a>
<a class="msdiv" id="msdiv295"></a>
tena kho pana samayena aññatarā vañjhā itthī kulūpakaṃ bhikkhuṃ etadavoca—
"kathāhaṃ, bhante, vijāyeyyan"ti? "tena hi, bhagini, aggadānaṃ dehī"ti. "kiṃ,
bhante, aggadānan"ti? "methunadhamman"ti. tassa kukkuccaṃ ahosi … pe …   "āpattiṃ
tvaṃ, bhikkhu, āpanno sanghādisesan"ti. (1)</p>

<p>
<span class="parno">34</span>
<a class="ms" id="p_1v_1213"></a>
tena kho pana samayena aññatarā vijāyinī itthī kulūpakaṃ bhikkhuṃ etadavoca—
"kathāhaṃ, bhante, puttaṃ labheyyan"ti? "tena hi, bhagini, aggadānaṃ dehī"ti.
"kiṃ, bhante, aggadānan"ti? "methunadhamman"ti. tassa kukkuccaṃ ahosi … pe …
"āpattiṃ tvaṃ, bhikkhu, āpanno sanghādisesan"ti. (2)</p>

<p>
<span class="parno">35</span>
<a class="ms" id="p_1v_1214"></a>
tena kho pana samayena aññatarā itthī kulūpakaṃ bhikkhuṃ etadavoca—  "kathāhaṃ,
bhante, sāmikassa piyā assan"ti? "tena hi, bhagini, aggadānaṃ dehī"ti. "kiṃ,
bhante, aggadānan"ti? "methunadhamman"ti. tassa kukkuccaṃ ahosi … pe …   "āpattiṃ
tvaṃ, bhikkhu, āpanno sanghādisesan"ti. (3)</p>

<p>
<span class="parno">36</span>
<a class="ms" id="p_1v_1215"></a>
tena kho pana samayena aññatarā itthī kulūpakaṃ bhikkhuṃ etadavoca—  "kathāhaṃ,
bhante, subhagā assan"ti? "tena hi, bhagini, aggadānaṃ dehī"ti. "kiṃ, bhante,
aggadānan"ti? "methunadhamman"ti. tassa kukkuccaṃ ahosi … pe …   "āpattiṃ tvaṃ,
bhikkhu, āpanno sanghādisesan"ti. (4)</p>

<p>
<span class="parno">37</span>
<a class="ms" id="p_1v_1216"></a>
tena kho pana samayena aññatarā itthī kulūpakaṃ bhikkhuṃ etadavoca—  "kyāhaṃ,
bhante, ayyassa dajjāmī"ti? "aggadānaṃ, bhaginī"ti. "kiṃ, bhante, aggadānan"ti?
"methunadhamman"ti. tassa kukkuccaṃ ahosi … pe …   "āpattiṃ tvaṃ, bhikkhu, āpanno
sanghādisesan"ti. (5)</p>

<p>
<span class="parno">38</span>
<a class="ms" id="p_1v_1217"></a>
tena kho pana samayena aññatarā itthī kulūpakaṃ bhikkhuṃ etadavoca—  "kenāhaṃ,
bhante, ayyaṃ upaṭṭhemī"ti? "aggadānena, bhaginī"ti. "kiṃ, bhante,
aggadānan"ti? "methunadhamman"ti. tassa kukkuccaṃ ahosi … pe …   "āpattiṃ tvaṃ,
bhikkhu, āpanno sanghādisesan"ti. (6)</p>
<hr>

<p>
<span class="parno">39</span>
<a class="ms" id="p_1v_1218"></a>
tena kho pana samayena aññatarā itthī kulūpakaṃ bhikkhuṃ etadavoca—  "kathāhaṃ,
bhante, sugatiṃ gaccheyyan"ti? "tena hi, bhagini, aggadānaṃ dehī"ti. "kiṃ,
bhante, aggadānan"ti? "methunadhamman"ti. tassa kukkuccaṃ ahosi … pe …   "āpattiṃ
tvaṃ, bhikkhu, āpanno sanghādisesan"ti. (7)</p>
<p class="endsutta">
<span class="parno">40</span>
<a class="ms" id="p_1v_1219"></a>
attakāmapāricariyasikkhāpadaṃ niṭṭhitaṃ catutthaṃ.</p>
</div><!--End Pali-->

<div id="nextprev"><a id="previous-sutta" href="../vi/bu-vb-sn3.html"></a><a id="next-sutta" href="../vi/bu-vb-sn5.html"></a></div>
</section>
</div><!--content-->
<footer>
<div id="breadcrumbs">
<a href="../home/index.html">Home</a><a href="../vi/vi.html">Vinaya Pitaka</a><a href="../vi/bu-vb.html">Bhikkhu Vibhanga</a><a href="../vi/bu-vb-sn.html">Sanghādisesas</a>Sanghādisesa 4
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
