<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/favicon.ico">
<title>Vibhanga (Bhikkhu) - Pācittiya 22</title>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
</head>
<body>
<div id="container">
<header>
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a class="pressed" href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li>
<li><a class="pressed" href="../vi/bu-vb.html" title="Monk’s Rules">Bhikkhu Vibhanga</a></li>
<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Vinaya Pitaka - Monastic Rules</h2>

	<ul id="vbnav">
	 <li><a href="../vi/bu-vb-pj.html">Pārājikas</a></li>
   <li><a href="../vi/bu-vb-sn.html">Sanghādisesas</a></li>
   <li><a href="../vi/bu-vb-an.html">Aniyatas</a></li>
   <li><a href="../vi/bu-vb-np.html">Nissaggiya Pācittiyas</a></li>
   <li id="active"><a href="../vi/bu-vb-pc.html">Pācittiyas</a></li>
   <li><a href="../vi/bu-vb-pd.html">Pāṭidesanīyas</a></li>
   <li><a href="../vi/bu-vb-sk.html">Sekhiyas</a></li>
	<li><a href="../vi/bu-vb-as.html">Adhikaraṇa-Samathās</a></li>
	</ul>

<h2>Bhikkhu Vibhanga - Pācittiya 22: The Training Rule on Gone Down.</h2>

<div id="metaarea">
<ul class="translator">
<li>Translated from the Pali by Ebo Croffie (coming sooner or later)..</li>
</ul>
</div>

<section class="raw_sutta">
<div lang="en">
</div><!--End English-->

<div lang="pi"><!--Pali-->
<hr>

<p>
<span class="parno">1</span>
<a class="ms" id="p_2V_517"></a>
<a class="msdiv" id="msdiv153"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena therā bhikkhū bhikkhuniyo ovadanti pariyāyena.
Tena kho pana samayena āyasmato cūḷapanthakassa pariyāyo hoti bhikkhuniyo
ovadituṃ. Bhikkhuniyo evamāhaṃsu—  "na dāni ajja ovādo iddho bhavissati,
taññeva dāni udānaṃ ayyo cūḷapanthako punappunaṃ bhaṇissatī"ti. Atha kho tā
bhikkhuniyo yenāyasmā cūḷapanthako tenupasankamiṃsu; upasankamitvā āyasmantaṃ
cūḷapanthakaṃ abhivādetvā ekamantaṃ nisīdiṃsu. Ekamantaṃ nisinnā kho tā
bhikkhuniyo āyasmā cūḷapanthako etadavoca—  "samaggāttha, bhaginiyo"ti?
"Samaggāmhāyyā"ti. "Vattanti, bhaginiyo, aṭṭha garudhammā"ti? "Vattantāyyā"ti.
"Eso, bhaginiyo, ovādo"ti niyyādetvā imaṃ udānaṃ punappunaṃ abhāsi— </p>
<hr>
<blockquote>

<p>
<span class="parno">2</span>
<a class="ms" id="p_2V_518"></a>
"Adhicetaso appamajjato,<br>
Munino monapathesu sikkhato;<br>
Sokā na bhavanti tādino,<br>
Upasantassa sadā satīmato"ti.<br></p>
</blockquote>

<p>
<span class="parno">3</span>
<a class="ms" id="p_2V_519"></a>
Bhikkhuniyo evamāhaṃsu—  "nanu avocumhā—  na dāni ajja ovādo iddho bhavissati,
taññeva dāni udānaṃ ayyo cūḷapanthako punappunaṃ bhaṇissatī"ti. Assosi kho
āyasmā cūḷapanthako tāsaṃ bhikkhunīnaṃ imaṃ kathāsallāpaṃ. Atha kho āyasmā
cūḷapanthako vehāsaṃ abbhuggantvā ākāse antalikkhe cankamatipi tiṭṭhatipi
nisīdatipi seyyampi kappeti dhūmāyatipi pajjalatipi antaradhāyatipi, tañceva
udānaṃ bhaṇati aññañca bahuṃ buddhavacanaṃ. Bhikkhuniyo evamāhaṃsu—
"acchariyaṃ vata bho, abbhutaṃ vata bho. Na vata no ito pubbe ovādo evaṃ iddho
bhūtapubbo yathā ayyassa cūḷapanthakassā"ti. Atha kho āyasmā cūḷapanthako tā
bhikkhuniyo yāva samandhakārā ovaditvā uyyojesi—  "gacchatha, bhaginiyo"ti.</p>

<p>
<span class="parno">4</span>
<a class="ms" id="p_2V_520"></a>
Atha kho tā bhikkhuniyo nagaradvāre thakite bahinagare vasitvā kālasseva
nagaraṃ pavisanti. Manussā ujjhāyanti khiyyanti vipācenti—  "abrahmacāriniyo
imā bhikkhuniyo; ārāme bhikkhūhi saddhiṃ vasitvā idāni nagaraṃ pavisantī"ti.</p>

<p>
<span class="parno">5</span>
<a class="ms" id="p_2V_521"></a>
Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ.
Ye te bhikkhū appicchā … pe …   te ujjhāyanti khiyyanti vipācenti—  "kathañhi nāma
āyasmā cūḷapanthako atthangate sūriye bhikkhuniyo ovadissatī"ti … pe …   "saccaṃ
kira tvaṃ, cūḷapanthaka, atthangate sūriye bhikkhuniyo ovadasī"ti? "Saccaṃ,
bhagavā"ti. Vigarahi buddho bhagavā … pe …   kathañhi nāma tvaṃ, cūḷapanthaka,
atthangate sūriye bhikkhuniyo ovadissasi. Netaṃ, cūḷapanthaka, appasannānaṃ vā
pasādāya … pe …   evañca pana, bhikkhave, imaṃ sikkhāpadaṃ uddiseyyātha— </p>
<hr>

<p>
<span class="parno">6</span>
<a class="ms" id="p_2V_522"></a>
<a class="msdiv" id="msdiv154"></a>
<strong class="rule">"Sammatopi ce bhikkhu atthangate sūriye bhikkhuniyo
ovadeyya, pācittiyan"</strong>ti. (<em>22</em>:<strong>71</strong>)</p>
<hr>

<p>
<span class="parno">7</span>
<a class="ms" id="p_2V_523"></a>
<a class="msdiv" id="msdiv155"></a>
<strong>Sammato</strong> nāma ñatticatutthena kammena sammato.</p>

<p>
<span class="parno">8</span>
<a class="ms" id="p_2V_524"></a>
<strong>Atthangate sūriye</strong>ti oggate sūriye.</p>

<p>
<span class="parno">9</span>
<a class="ms" id="p_2V_525"></a>
<strong>Bhikkhunī</strong> nāma ubhatosaṇghe upasampannā.</p>

<p>
<span class="parno">10</span>
<a class="ms" id="p_2V_526"></a>
<strong>Ovadeyyā</strong>ti aṭṭhahi vā garudhammehi aññena vā dhammena ovadati,
āpatti pācittiyassa.</p>
<hr>

<p>
<span class="parno">11</span>
<a class="ms" id="p_2V_527"></a>
<a class="msdiv" id="msdiv156"></a>
Atthangate atthangatasaññī ovadati, āpatti pācittiyassa. Atthangate vematiko
ovadati, āpatti pācittiyassa. Atthangate anatthangatasaññī ovadati, āpatti
pācittiyassa.</p>

<p>
<span class="parno">12</span>
<a class="ms" id="p_2V_528"></a>
Ekatoupasampannāya ovadati, āpatti dukkaṭassa. Anatthangate atthangatasaññī,
āpatti dukkaṭassa. Anatthangate vematiko, āpatti dukkaṭassa. Anatthangate
anatthangatasaññī, anāpatti.</p>
<hr>

<p>
<span class="parno">13</span>
<a class="ms" id="p_2V_529"></a>
<a class="msdiv" id="msdiv157"></a>
Anāpatti—  uddesaṃ dento, paripucchaṃ dento, "osārehi ayyā"ti vuccamāno,
osāreti, pañhaṃ pucchati, pañhaṃ puṭṭho katheti, aññassatthāya bhaṇantaṃ
bhikkhuniyo suṇanti, sikkhamānāya sāmaṇeriyā, ummattakassa, ādikammikassāti.</p>
<p class="endsutta">
<span class="parno">14</span>
<a class="ms" id="p_2V_530"></a>
Atthangatasikkhāpadaṃ niṭṭhitaṃ dutiyaṃ.</p>

</div><!--End Pali-->

<div id="nextprev"><a id="previous-sutta" href="../vi/bu-vb-pc21.html"></a><a id="next-sutta" href="../vi/bu-vb-pc23.html"></a></div>
</section>
</div><!--content-->
<footer>
<div id="breadcrumbs">
<a href="../home/index.html">Home</a><a href="../vi/vi.html">Vinaya Pitaka</a><a href="../vi/bu-vb.html">Bhikkhu Vibhanga</a><a href="../vi/bu-vb-pc.html">Pācittiyas</a>Pācittiya 22
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
