<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Khandaka 7</title>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
</head>
<body>
<div id="container">
<header>
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../kp/kp.html">The Khuddakapatha</a></li>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="topmenu" id="vi"><a class="pressed" href="../vi/vi.html">↓ Vinaya Pitaka</a>
			<ul>
			<li><a class="pressed" href="../vi/kd.html">Khandaka</a></li>
			<li><a href="../vi/bu-vb.html" title="Monk’s Rules">Bhikkhu Vibhanga</a></li>
<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>

			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
<li class="topmenu" id="bq"><a href="../bq/bq.html">Buddha</a></li>
<li class="topmenu" id="dq"><a href="../dq/dq.html">Dhamma</a></li>
<li class="topmenu" id="sq"><a href="../sq/sq.html">Sangha</a></li>
<li class="topmenu" id="et"><a href="../et/et.html">Training</a></li>
<li class="topmenu" id="es"><a href="../es/es.html">Samadhi</a></li>
<li class="topmenu" id="ev"><a href="../ev/ev.html">Vigilance</a></li>
<li class="topmenu" id="ka"><a href="../ka/ka.html">Kamma</a></li>
<li class="topmenu" id="nt"><a href="../nt/nt.html">Notes on Dhamma</a></li>
<li class="toplast" id="qa"><a href="../qa/qa.html">Questions & Answers</a></li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Vinaya Pitaka - Monastic Rules</h2>
<hr>

<h2>Khandaka <span class="minor">( and Mahāvagga)</span> 7 - The Kathina</h2>

<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span></li>
</ul>
</div>

<section class="raw_sutta">
<div lang="en">
</div><!--End English-->

<div lang="pi"><!--Pali-->

<p>
<span class="parno">1</span>
<a class="ms" id="p_3v_1388"></a>
<a class="msdiv" id="msdiv306"></a>
tena samayena buddho bhagavā sāvatthiyaṃ viharati jetavane anāthapiṇḍikassa
ārāme. tena kho pana samayena tiṃsamattā pāveyyakā bhikkhū, sabbe āraññikā
sabbe piṇḍapātikā sabbe paṃsukūlikā sabbe tecīvarikā sāvatthiṃ āgacchantā
bhagavantaṃ dassanāya upakaṭṭhāya vassūpanāyikāya nāsakkhiṃsu sāvatthiyaṃ
vassūpanāyikaṃ sambhāvetuṃ; antarāmagge sākete vassaṃ upagacchiṃsu. te
ukkaṇṭhitarūpā vassaṃ vasiṃsu—  āsanneva no bhagavā viharati ito chasu
yojanesu, na ca mayaṃ labhāma bhagavantaṃ dassanāyāti. atha kho te bhikkhū
vassaṃvuṭṭhā, temāsaccayena katāya pavāraṇāya, deve vassante, udakasangahe
udakacikkhalle okapuṇṇehi cīvarehi kilantarūpā yena sāvatthi jetavanaṃ
anāthapiṇḍikassa ārāmo, yena bhagavā tenupasankamiṃsu; upasankamitvā
bhagavantaṃ abhivādetvā ekamantaṃ nisīdiṃsu. āciṇṇaṃ kho panetaṃ buddhānaṃ
bhagavantānaṃ āgantukehi bhikkhūhi saddhiṃ paṭisammodituṃ.</p>

<p>
<span class="parno">2</span>
<a class="ms" id="p_3v_1389"></a>
atha kho bhagavā te bhikkhū etadavoca—  "kacci, bhikkhave, khamanīyaṃ, kacci
yāpanīyaṃ, kacci samaggā sammodamānā avivadamānā phāsukaṃ vassaṃ vasittha, na
ca piṇḍakena kilamitthā"ti? "khamanīyaṃ, bhagavā, yāpanīyaṃ, bhagavā; samaggā
ca mayaṃ, bhante, sammodamānā avivadamānā vassaṃ vasimhā, na ca piṇḍakena
kilamimhā. idha mayaṃ, bhante, tiṃsamattā pāveyyakā bhikkhū sāvatthiṃ
āgacchantā bhagavantaṃ dassanāya upakaṭṭhāya vassūpanāyikāya nāsakkhimhā
sāvatthiyaṃ vassūpanāyikaṃ sambhāvetuṃ, antarāmagge sākete vassaṃ upagacchimhā.
te mayaṃ, bhante, ukkaṇṭhitarūpā vassaṃ vasimhā—  ‘āsanneva no bhagavā
viharati ito chasu yojanesu, na ca mayaṃ labhāma bhagavantaṃ dassanāyā’ti. atha
kho mayaṃ, bhante, vassaṃvuṭṭhā, temāsaccayena katāya pavāraṇāya, deve
vassante, udakasangahe udakacikkhalle okapuṇṇehi cīvarehi kilantarūpā addhānaṃ
āgatā"ti.</p>

<p>
<span class="parno">3</span>
<a class="ms" id="p_3v_1390"></a>
atha kho bhagavā etasmiṃ nidāne etasmiṃ pakaraṇe dhammiṃ kathaṃ katvā bhikkhū
āmantesi—  "anujānāmi, bhikkhave, vassaṃvuṭṭhānaṃ bhikkhūnaṃ kathinaṃ
attharituṃ. atthatakathinānaṃ vo, bhikkhave, pañca kappissanti—  anāmantacāro,
asamādānacāro, gaṇabhojanaṃ, yāvadatthacīvaraṃ, yo ca tattha cīvaruppādo so
nesaṃ bhavissatīti. atthatakathinānaṃ vo, bhikkhave, imāni pañca kappissanti.
evañca pana, bhikkhave, kathinaṃ attharitabbaṃ. byattena bhikkhunā paṭibalena
saṇgho ñāpetabbo—</p>

<p>
<span class="parno">4</span>
<a class="ms" id="p_3v_1391"></a>
<a class="msdiv" id="msdiv307"></a>
‘suṇātu me, bhante, saṇgho. idaṃ saṇghassa kathinadussaṃ uppannaṃ. yadi
saṇghassa pattakallaṃ, saṇgho imaṃ kathinadussaṃ itthannāmassa bhikkhuno
dadeyya kathinaṃ attharituṃ. esā ñatti.</p>

<p>
<span class="parno">5</span>
<a class="ms" id="p_3v_1392"></a>
suṇātu me, bhante, saṇgho. idaṃ saṇghassa kathinadussaṃ uppannaṃ. saṇgho imaṃ
kathinadussaṃ itthannāmassa bhikkhuno deti kathinaṃ attharituṃ. yassāyasmato
khamati imassa kathinadussassa itthannāmassa bhikkhuno dānaṃ kathinaṃ
attharituṃ, so tuṇhassa; yassa nakkhamati, so bhāseyya.</p>

<p>
<span class="parno">6</span>
<a class="ms" id="p_3v_1393"></a>
dinnaṃ idaṃ saṇghena kathinadussaṃ itthannāmassa bhikkhuno kathinaṃ attharituṃ.
khamati saṇghassa, tasmā tuṇhī, evametaṃ dhārayāmī’ti.</p>

<p>
<span class="parno">7</span>
<a class="ms" id="p_3v_1394"></a>
<a class="msdiv" id="msdiv308"></a>
evaṃ kho, bhikkhave, atthataṃ hoti kathinaṃ, evaṃ anatthataṃ. kathañca pana,
bhikkhave, anatthataṃ hoti kathinaṃ? na ullikhitamattena atthataṃ hoti
kathinaṃ, na dhovanamattena atthataṃ hoti kathinaṃ, na cīvaravicāraṇamattena
atthataṃ hoti kathinaṃ, na chedanamattena atthataṃ hoti kathinaṃ, na
bandhanamattena atthataṃ hoti kathinaṃ, na ovaṭṭiyakaraṇamattena atthataṃ hoti
kathinaṃ, na kaṇḍusakaraṇamattena atthataṃ hoti kathinaṃ, na
daḷhīkammakaraṇamattena atthataṃ hoti kathinaṃ, na anuvātakaraṇamattena
atthataṃ hoti kathinaṃ, na paribhaṇḍakaraṇamattena atthataṃ hoti kathinaṃ, na
ovaddheyyakaraṇamattena atthataṃ hoti kathinaṃ, na kambalamaddanamattena
atthataṃ hoti kathinaṃ, na nimittakatena atthataṃ hoti kathinaṃ, na
parikathākatena atthataṃ hoti kathinaṃ, na kukkukatena atthataṃ hoti kathinaṃ,
na sannidhikatena atthataṃ hoti kathinaṃ, na nissaggiyena atthataṃ hoti
kathinaṃ, na akappakatena atthataṃ hoti kathinaṃ, na aññatra sanghāṭiyā
atthataṃ hoti kathinaṃ, na aññatra uttarāsangena atthataṃ hoti kathinaṃ, na
aññatra antaravāsakena atthataṃ hoti kathinaṃ, na aññatra pañcakena vā
atirekapañcakena vā tadaheva sañchinnena samaṇḍalīkatena atthataṃ hoti
kathinaṃ, na aññatra puggalassa atthārā atthataṃ hoti kathinaṃ; sammā ce
atthataṃ hoti kathinaṃ, tañce nissīmaṭṭho anumodati, evampi anatthataṃ hoti
kathinaṃ. evaṃ kho, bhikkhave, anatthataṃ hoti kathinaṃ.</p>

<p>
<span class="parno">8</span>
<a class="ms" id="p_3v_1395"></a>
<a class="msdiv" id="msdiv309"></a>
kathañca, bhikkhave, atthataṃ hoti kathinaṃ? ahatena atthataṃ hoti kathinaṃ,
ahatakappena atthataṃ hoti kathinaṃ, pilotikāya atthataṃ hoti kathinaṃ,
paṃsukūlena atthataṃ hoti kathinaṃ, pāpaṇikena atthataṃ hoti kathinaṃ,
animittakatena atthataṃ hoti kathinaṃ, aparikathākatena atthataṃ hoti kathinaṃ,
akukkukatena atthataṃ hoti kathinaṃ, asannidhikatena atthataṃ hoti kathinaṃ,
anissaggiyena atthataṃ hoti kathinaṃ, kappakatena atthataṃ hoti kathinaṃ,
sanghāṭiyā atthataṃ hoti kathinaṃ, uttarāsangena atthataṃ hoti kathinaṃ,
antaravāsakena atthataṃ hoti kathinaṃ, pañcakena vā atirekapañcakena vā
tadaheva sañchinnena samaṇḍalīkatena atthataṃ hoti kathinaṃ, puggalassa atthārā
atthataṃ hoti kathinaṃ; sammā ce atthataṃ hoti kathinaṃ, tañce sīmaṭṭho
anumodati, evampi atthataṃ hoti kathinaṃ. evaṃ kho, bhikkhave, atthataṃ hoti
kathinaṃ.</p>

<p>
<span class="parno">9</span>
<a class="ms" id="p_3v_1396"></a>
<a class="msdiv" id="msdiv310"></a>
kathañca, bhikkhave, ubbhataṃ hoti kathinaṃ? aṭṭhimā, bhikkhave, mātikā
kathinassa ubbhārāya—  pakkamanantikā, niṭṭhānantikā, sanniṭṭhānantikā,
nāsanantikā, savanantikā, āsāvacchedikā, sīmātikkantikā, sahubbhārā"ti.</p>
<h3>2 ādāyasattaka</h3>

<p>
<span class="parno">10</span>
<a class="ms" id="p_3v_1397"></a>
<a class="msdiv" id="msdiv311"></a>
bhikkhu atthatakathino katacīvaraṃ ādāya pakkamati—  "na paccessan"ti. tassa
bhikkhuno pakkamanantiko kathinuddhāro. (1)</p>

<p>
<span class="parno">11</span>
<a class="ms" id="p_3v_1398"></a>
bhikkhu atthatakathino cīvaraṃ ādāya pakkamati. tassa bahisīmagatassa evaṃ
hoti—  "idhevimaṃ cīvaraṃ kāressaṃ, na paccessan"ti. so taṃ cīvaraṃ kāreti.
tassa bhikkhuno niṭṭhānantiko kathinuddhāro. (2)</p>

<p>
<span class="parno">12</span>
<a class="ms" id="p_3v_1399"></a>
bhikkhu atthatakathino cīvaraṃ ādāya pakkamati. tassa bahisīmagatassa evaṃ
hoti—  "nevimaṃ cīvaraṃ kāressaṃ, na paccessan"ti. tassa bhikkhuno
sanniṭṭhānantiko kathinuddhāro. (3)</p>

<p>
<span class="parno">13</span>
<a class="ms" id="p_3v_1400"></a>
bhikkhu atthatakathino cīvaraṃ ādāya pakkamati. tassa bahisīmagatassa evaṃ
hoti—  "idhevimaṃ cīvaraṃ kāressaṃ, na paccessan"ti. so taṃ cīvaraṃ kāreti.
tassa taṃ cīvaraṃ kayiramānaṃ nassati. tassa bhikkhuno nāsanantiko
kathinuddhāro. (4)</p>

<p>
<span class="parno">14</span>
<a class="ms" id="p_3v_1401"></a>
bhikkhu atthatakathino cīvaraṃ ādāya pakkamati—  "paccessan"ti. so bahisīmagato
taṃ cīvaraṃ kāreti. so katacīvaro suṇāti "ubbhataṃ kira tasmiṃ āvāse
kathinan"ti. tassa bhikkhuno savanantiko kathinuddhāro. (5)</p>

<p>
<span class="parno">15</span>
<a class="ms" id="p_3v_1402"></a>
bhikkhu atthatakathino cīvaraṃ ādāya pakkamati—  "paccessan"ti. so bahisīmagato
taṃ cīvaraṃ kāreti. so katacīvaro—  "paccessaṃ paccessan"ti—  bahiddhā
kathinuddhāraṃ vītināmeti. tassa bhikkhuno sīmātikkantiko kathinuddhāro. (6)</p>

<p>
<span class="parno">16</span>
<a class="ms" id="p_3v_1403"></a>
bhikkhu atthatakathino cīvaraṃ ādāya pakkamati—  "paccessan"ti. so bahisīmagato
taṃ cīvaraṃ kāreti. so katacīvaro—  "paccessaṃ paccessan"ti—  sambhuṇāti
kathinuddhāraṃ. tassa bhikkhuno saha bhikkhūhi kathinuddhāro. (7)</p>
<p class="endsutta">
<span class="parno">17</span>
<a class="ms" id="p_3v_1404"></a>
ādāyasattakaṃ niṭṭhitaṃ.</p>
<h3>3 samādāyasattaka</h3>

<p>
<span class="parno">18</span>
<a class="ms" id="p_3v_1405"></a>
<a class="msdiv" id="msdiv312"></a>
bhikkhu atthatakathino katacīvaraṃ samādāya pakkamati "na paccessan"ti. tassa
bhikkhuno pakkamanantiko kathinuddhāro. (1)</p>

<p>
<span class="parno">19</span>
<a class="ms" id="p_3v_1406"></a>
bhikkhu atthatakathino cīvaraṃ samādāya pakkamati. tassa bahisīmagatassa evaṃ
hoti—  "idhevimaṃ cīvaraṃ kāressaṃ, na paccessan"ti. so taṃ cīvaraṃ kāreti.
tassa bhikkhuno niṭṭhānantiko kathinuddhāro. (2)</p>

<p>
<span class="parno">20</span>
<a class="ms" id="p_3v_1407"></a>
bhikkhu atthatakathino cīvaraṃ samādāya pakkamati. tassa bahisīmagatassa evaṃ
hoti—  "nevimaṃ cīvaraṃ kāressaṃ, na paccessan"ti. tassa bhikkhuno
sanniṭṭhānantiko kathinuddhāro. (3)</p>

<p>
<span class="parno">21</span>
<a class="ms" id="p_3v_1408"></a>
bhikkhu atthatakathino cīvaraṃ samādāya pakkamati. tassa bahisīmagatassa evaṃ
hoti—  "idhevimaṃ cīvaraṃ kāressaṃ, na paccessan"ti. so taṃ cīvaraṃ kāreti.
tassa taṃ cīvaraṃ kayiramānaṃ nassati. tassa bhikkhuno nāsanantiko
kathinuddhāro. (4)</p>

<p>
<span class="parno">22</span>
<a class="ms" id="p_3v_1409"></a>
bhikkhu atthatakathino cīvaraṃ samādāya pakkamati—  "paccessan"ti. so
bahisīmagato taṃ cīvaraṃ kāreti. so katacīvaro suṇāti—  "ubbhataṃ kira tasmiṃ
āvāse kathinan"ti. tassa bhikkhuno savanantiko kathinuddhāro. (5)</p>

<p>
<span class="parno">23</span>
<a class="ms" id="p_3v_1410"></a>
bhikkhu atthatakathino cīvaraṃ samādāya pakkamati—  "paccessan"ti. so
bahisīmagato taṃ cīvaraṃ kāreti. so katacīvaro—  "paccessaṃ paccessan"ti—
bahiddhā kathinuddhāraṃ vītināmeti. tassa bhikkhuno sīmātikkantiko
kathinuddhāro. (6)</p>

<p>
<span class="parno">24</span>
<a class="ms" id="p_3v_1411"></a>
bhikkhu atthatakathino cīvaraṃ samādāya pakkamati—  "paccessan"ti. so
bahisīmagato taṃ cīvaraṃ kāreti. so katacīvaro—  "paccessaṃ paccessan"ti—
sambhuṇāti kathinuddhāraṃ. tassa bhikkhuno saha bhikkhūhi kathinuddhāro. (7)</p>
<hr>
<p class="endsutta">
<span class="parno">25</span>
<a class="ms" id="p_3v_1412"></a>
samādāyasattakaṃ niṭṭhitaṃ.</p>
<h3>4 ādāyachakka</h3>

<p>
<span class="parno">26</span>
<a class="ms" id="p_3v_1413"></a>
<a class="msdiv" id="msdiv313"></a>
bhikkhu atthatakathino vippakatacīvaraṃ ādāya pakkamati. tassa bahisīmagatassa
evaṃ hoti—  "idhevimaṃ cīvaraṃ kāressaṃ, na paccessan"ti. so taṃ cīvaraṃ
kāreti. tassa bhikkhuno niṭṭhānantiko kathinuddhāro. (1)</p>

<p>
<span class="parno">27</span>
<a class="ms" id="p_3v_1414"></a>
bhikkhu atthatakathino vippakatacīvaraṃ ādāya pakkamati. tassa bahisīmagatassa
evaṃ hoti—  "nevimaṃ cīvaraṃ kāressaṃ, na paccessan"ti. tassa bhikkhuno
sanniṭṭhānantiko kathinuddhāro. (2)</p>

<p>
<span class="parno">28</span>
<a class="ms" id="p_3v_1415"></a>
bhikkhu atthatakathino vippakatacīvaraṃ ādāya pakkamati. tassa bahisīmagatassa
evaṃ hoti—  "idhevimaṃ cīvaraṃ kāressaṃ na paccessan"ti. so taṃ cīvaraṃ kāreti.
tassaṃ taṃ cīvaraṃ kayiramānaṃ nassati. tassa bhikkhuno nāsanantiko
kathinuddhāro. (3)</p>
<hr>

<p>
<span class="parno">29</span>
<a class="ms" id="p_3v_1416"></a>
bhikkhu atthatakathino vippakatacīvaraṃ ādāya pakkamati "paccessan"ti. so
bahisīmagato taṃ cīvaraṃ kāreti. so katacīvaro suṇāti—  "ubbhataṃ kira tasmiṃ
āvāse kathinan"ti. tassa bhikkhuno savanantiko kathinuddhāro. (4)</p>

<p>
<span class="parno">30</span>
<a class="ms" id="p_3v_1417"></a>
bhikkhu atthatakathino vippakatacīvaraṃ ādāya pakkamati "paccessan"ti. so
bahisīmagato taṃ cīvaraṃ kāreti. so katacīvaro "paccessaṃ paccessan"ti bahiddhā
kathinuddhāraṃ vītināmeti. tassa bhikkhuno sīmātikkantiko kathinuddhāro. (5)</p>

<p>
<span class="parno">31</span>
<a class="ms" id="p_3v_1418"></a>
bhikkhu atthatakathino vippakatacīvaraṃ ādāya pakkamati "paccessan"ti. so
bahisīmagato taṃ cīvaraṃ kāreti. so katacīvaro "paccessaṃ paccessan"ti
sambhuṇāti kathinuddhāraṃ. tassa bhikkhuno saha bhikkhūhi kathinuddhāro. (6)</p>
<hr>
<p class="endsutta">
<span class="parno">32</span>
<a class="ms" id="p_3v_1419"></a>
ādāyachakkaṃ niṭṭhitaṃ.</p>
<h3>5 samādāyachakka</h3>

<p>
<span class="parno">33</span>
<a class="ms" id="p_3v_1420"></a>
<a class="msdiv" id="msdiv314"></a>
bhikkhu atthatakathino vippakatacīvaraṃ samādāya pakkamati. tassa
bahisīmagatassa evaṃ hoti—  "idhevimaṃ cīvaraṃ kāressaṃ, na paccessan"ti. so
taṃ cīvaraṃ kāreti. tassa bhikkhuno niṭṭhānantiko kathinuddhāro. (1)</p>

<p>
<span class="parno">34</span>
<a class="ms" id="p_3v_1421"></a>
bhikkhu atthatakathino vippakatacīvaraṃ samādāya pakkamati. tassa
bahisīmagatassa evaṃ hoti—  "nevimaṃ cīvaraṃ kāressaṃ, na paccessan"ti. tassa
bhikkhuno sanniṭṭhānantiko kathinuddhāro. (2)</p>

<p>
<span class="parno">35</span>
<a class="ms" id="p_3v_1422"></a>
bhikkhu atthatakathino vippakatacīvaraṃ samādāya pakkamati. tassa
bahisīmagatassa evaṃ hoti—  "idhevimaṃ cīvaraṃ kāressaṃ, na paccessan"ti. so
taṃ cīvaraṃ kāreti. tassa taṃ cīvaraṃ kayiramānaṃ nassati. tassa bhikkhuno
nāsanantiko kathinuddhāro. (3)</p>

<p>
<span class="parno">36</span>
<a class="ms" id="p_3v_1423"></a>
bhikkhu atthatakathino vippakatacīvaraṃ samādāya pakkamati "paccessan"ti. so
bahisīmagato taṃ cīvaraṃ kāreti. so katacīvaro suṇāti—  "ubbhataṃ kira tasmiṃ
āvāse kathinan"ti. tassa bhikkhuno savanantiko kathinuddhāro. (4)</p>

<p>
<span class="parno">37</span>
<a class="ms" id="p_3v_1424"></a>
bhikkhu atthatakathino vippakatacīvaraṃ samādāya pakkamati "paccessan"ti. so
bahisīmagato taṃ cīvaraṃ kāreti. so katacīvaro "paccessaṃ paccessan"ti bahiddhā
kathinuddhāraṃ vītināmeti. tassa bhikkhuno sīmātikkantiko kathinuddhāro. (5)</p>
<hr>

<p>
<span class="parno">38</span>
<a class="ms" id="p_3v_1425"></a>
bhikkhu atthatakathino vippakatacīvaraṃ samādāya pakkamati "paccessan"ti. so
bahisīmagato taṃ cīvaraṃ kāreti. so katacīvaro "paccessaṃ paccessan"ti
sambhuṇāti kathinuddhāraṃ. tassa bhikkhuno saha bhikkhūhi kathinuddhāro. (6)</p>
<hr>
<p class="endsutta">
<span class="parno">39</span>
<a class="ms" id="p_3v_1426"></a>
samādāyachakkaṃ niṭṭhitaṃ.</p>
<h3>6 ādāyapannarasaka</h3>

<p>
<span class="parno">40</span>
<a class="ms" id="p_3v_1427"></a>
<a class="msdiv" id="msdiv315"></a>
bhikkhu atthatakathino cīvaraṃ ādāya pakkamati. tassa bahisīmagatassa evaṃ
hoti—  "idhevimaṃ cīvaraṃ kāressaṃ, na paccessan"ti. so taṃ cīvaraṃ kāreti.
tassa bhikkhuno niṭṭhānantiko kathinuddhāro. (1)</p>

<p>
<span class="parno">41</span>
<a class="ms" id="p_3v_1428"></a>
bhikkhu atthatakathino cīvaraṃ ādāya pakkamati. tassa bahisīmagatassa evaṃ
hoti—  "nevimaṃ cīvaraṃ kāressaṃ, na paccessan"ti. tassa bhikkhuno
sanniṭṭhānantiko kathinuddhāro. (2)</p>

<p>
<span class="parno">42</span>
<a class="ms" id="p_3v_1429"></a>
bhikkhu atthatakathino cīvaraṃ ādāya pakkamati. tassa bahisīmagatassa evaṃ
hoti—  "idhevimaṃ cīvaraṃ kāressaṃ, na paccessan"ti. so taṃ cīvaraṃ kāreti.
tassa taṃ cīvaraṃ kayiramānaṃ nassati. tassa bhikkhuno nāsanantiko
kathinuddhāro. (3)</p>
<p class="endsutta">
<span class="parno">43</span>
<a class="ms" id="p_3v_1430"></a>
tikaṃ. (1)</p>
<hr>

<p>
<span class="parno">44</span>
<a class="ms" id="p_3v_1431"></a>
bhikkhu atthatakathino cīvaraṃ ādāya pakkamati "na paccessan"ti. tassa
bahisīmagatassa evaṃ hoti—  "idhevimaṃ cīvaraṃ kāressan"ti. so taṃ cīvaraṃ
kāreti. tassa bhikkhuno niṭṭhānantiko kathinuddhāro. (4)</p>

<p>
<span class="parno">45</span>
<a class="ms" id="p_3v_1432"></a>
bhikkhu atthatakathino cīvaraṃ ādāya pakkamati "na paccessan"ti. tassa
bahisīmagatassa evaṃ hoti—  "nevimaṃ cīvaraṃ kāressan"ti. tassa bhikkhuno
sanniṭṭhānantiko kathinuddhāro. (5)</p>

<p>
<span class="parno">46</span>
<a class="ms" id="p_3v_1433"></a>
bhikkhu atthatakathino cīvaraṃ ādāya pakkamati "na paccessan"ti. tassa
bahisīmagatassa evaṃ hoti—  "idhevimaṃ cīvaraṃ kāressan"ti. so taṃ cīvaraṃ
kāreti. tassa taṃ cīvaraṃ kayiramānaṃ nassati. tassa bhikkhuno nāsanantiko
kathinuddhāro. (6)</p>
<p class="endsutta">
<span class="parno">47</span>
<a class="ms" id="p_3v_1434"></a>
tikaṃ. (2)</p>
<hr>

<p>
<span class="parno">48</span>
<a class="ms" id="p_3v_1435"></a>
bhikkhu atthatakathino cīvaraṃ ādāya pakkamati anadhiṭṭhitena; nevassa hoti
"paccessan"ti, na panassa hoti "na paccessan"ti. tassa bahisīmagatassa evaṃ
hoti—  "idhevimaṃ cīvaraṃ kāressaṃ, na paccessan"ti. so taṃ cīvaraṃ kāreti.
tassa bhikkhuno niṭṭhānantiko kathinuddhāro. (7)</p>

<p>
<span class="parno">49</span>
<a class="ms" id="p_3v_1436"></a>
bhikkhu atthatakathino cīvaraṃ ādāya pakkamati anadhiṭṭhitena; nevassa hoti
"paccessan"ti, na panassa hoti "na paccessan"ti. tassa bahisīmagatassa evaṃ
hoti—  "nevimaṃ cīvaraṃ kāressaṃ, na paccessan"ti. tassa bhikkhuno
sanniṭṭhānantiko kathinuddhāro. (8)</p>

<p>
<span class="parno">50</span>
<a class="ms" id="p_3v_1437"></a>
bhikkhu atthatakathino cīvaraṃ ādāya pakkamati anadhiṭṭhitena; nevassa hoti
"paccessan"ti, na panassa hoti "na paccessan"ti. tassa bahisīmagatassa evaṃ
hoti—  "idhevimaṃ cīvaraṃ kāressaṃ, na paccessan"ti. so taṃ cīvaraṃ kāreti.
tassa taṃ cīvaraṃ kayiramānaṃ nassati. tassa bhikkhuno nāsanantiko
kathinuddhāro. (9)</p>
<p class="endsutta">
<span class="parno">51</span>
<a class="ms" id="p_3v_1438"></a>
tikaṃ. (3)</p>
<hr>

<p>
<span class="parno">52</span>
<a class="ms" id="p_3v_1439"></a>
bhikkhu atthatakathino cīvaraṃ ādāya pakkamati "paccessan"ti. tassa
bahisīmagatassa evaṃ hoti—  "idhevimaṃ cīvaraṃ kāressaṃ, na paccessan"ti. so
taṃ cīvaraṃ kāreti. tassa bhikkhuno niṭṭhānantiko kathinuddhāro. (10)</p>

<p>
<span class="parno">53</span>
<a class="ms" id="p_3v_1440"></a>
bhikkhu atthatakathino cīvaraṃ ādāya pakkamati "paccessan"ti. tassa
bahisīmagatassa evaṃ hoti—  "nevimaṃ cīvaraṃ kāressaṃ, na paccessan"ti. tassa
bhikkhuno sanniṭṭhānantiko kathinuddhāro. (11)</p>

<p>
<span class="parno">54</span>
<a class="ms" id="p_3v_1441"></a>
bhikkhu atthatakathino cīvaraṃ ādāya pakkamati "paccessan"ti. tassa
bahisīmagatassa evaṃ hoti—  "idhevimaṃ cīvaraṃ kāressaṃ, na paccessan"ti. so
taṃ cīvaraṃ kāreti. tassa taṃ cīvaraṃ kayiramānaṃ nassati. tassa bhikkhuno
nāsanantiko kathinuddhāro. (12)</p>

<p>
<span class="parno">55</span>
<a class="ms" id="p_3v_1442"></a>
bhikkhu atthatakathino cīvaraṃ ādāya pakkamati "paccessan"ti. so bahisīmagato
taṃ cīvaraṃ kāreti. so katacīvaro suṇāti—  "ubbhataṃ kira tasmiṃ āvāse
kathinan"ti. tassa bhikkhuno savanantiko kathinuddhāro. (13)</p>

<p>
<span class="parno">56</span>
<a class="ms" id="p_3v_1443"></a>
bhikkhu atthatakathino cīvaraṃ ādāya pakkamati "paccessan"ti. so bahisīmagato
taṃ cīvaraṃ kāreti. so katacīvaro "paccessaṃ paccessan"ti—  bahiddhā
kathinuddhāraṃ vītināmeti. tassa bhikkhuno sīmātikkantiko kathinuddhāro. (14)</p>

<p>
<span class="parno">57</span>
<a class="ms" id="p_3v_1444"></a>
bhikkhu atthatakathino cīvaraṃ ādāya pakkamati "paccessan"ti. so bahisīmagato
taṃ cīvaraṃ kāreti. so katacīvaro—  "paccessaṃ paccessan"ti sambhuṇāti
kathinuddhāraṃ. tassa bhikkhuno saha bhikkhūhi kathinuddhāro. (15)</p>
<p class="endsutta">
<span class="parno">58</span>
<a class="ms" id="p_3v_1445"></a>
chakkaṃ.<br>
ādāyapannarasakaṃ.</p>
<h3>7 samādāyapannarasakādi</h3>

<p>
<span class="parno">59</span>
<a class="ms" id="p_3v_1446"></a>
<a class="msdiv" id="msdiv316"></a>
bhikkhu atthatakathino cīvaraṃ samādāya pakkamati … pe …  .</p>
<p class="endsutta">
<span class="parno">60</span>
<a class="ms" id="p_3v_1447"></a>
(ādāyavārasadisaṃ evaṃ vitthāretabbaṃ.)</p>

<p>
<span class="parno">61</span>
<a class="ms" id="p_3v_1448"></a>
bhikkhu atthatakathino vippakatacīvaraṃ ādāya pakkamati. tassa bahisīmagatassa
evaṃ hoti—  "idhevimaṃ cīvaraṃ kāressaṃ, na paccessan"ti. so taṃ cīvaraṃ
kāreti. tassa bhikkhuno niṭṭhānantiko kathinuddhāro … pe …  .</p>
<p class="endsutta">
<span class="parno">62</span>
<a class="ms" id="p_3v_1449"></a>
(samādāyavārasadisaṃ evaṃ vitthāretabbaṃ.)</p>
<h3>8 vippakatasamādāyapannarasaka</h3>

<p>
<span class="parno">63</span>
<a class="ms" id="p_3v_1450"></a>
<a class="msdiv" id="msdiv317"></a>
bhikkhu atthatakathino vippakatacīvaraṃ samādāya pakkamati. tassa
bahisīmagatassa evaṃ hoti—  "idhevimaṃ cīvaraṃ kāressaṃ, na paccessan"ti. so
taṃ cīvaraṃ kāreti. tassa bhikkhuno niṭṭhānantiko kathinuddhāro. (1)</p>

<p>
<span class="parno">64</span>
<a class="ms" id="p_3v_1451"></a>
bhikkhu atthatakathino vippakatacīvaraṃ samādāya pakkamati. tassa
bahisīmagatassa evaṃ hoti—  "nevimaṃ cīvaraṃ kāressaṃ, na paccessan"ti. tassa
bhikkhuno sanniṭṭhānantiko kathinuddhāro. (2)</p>

<p>
<span class="parno">65</span>
<a class="ms" id="p_3v_1452"></a>
bhikkhu atthatakathino vippakatacīvaraṃ samādāya pakkamati. tassa
bahisīmagatassa evaṃ hoti—  "idhevimaṃ cīvaraṃ kāressaṃ, na paccessan"ti. so
taṃ cīvaraṃ kāreti. tassa taṃ cīvaraṃ kayiramānaṃ nassati. tassa bhikkhuno
nāsanantiko kathinuddhāro. (3)</p>
<p class="endsutta">
<span class="parno">66</span>
<a class="ms" id="p_3v_1453"></a>
tikaṃ. (1)</p>
<hr>

<p>
<span class="parno">67</span>
<a class="ms" id="p_3v_1454"></a>
bhikkhu atthatakathino vippakatacīvaraṃ samādāya pakkamati "na paccessan"ti.
tassa bahisīmagatassa evaṃ hoti—  "idhevimaṃ cīvaraṃ kāressan"ti. so taṃ
cīvaraṃ kāreti. tassa bhikkhuno niṭṭhānantiko kathinuddhāro. (4)</p>

<p>
<span class="parno">68</span>
<a class="ms" id="p_3v_1455"></a>
bhikkhu atthatakathino vippakatacīvaraṃ samādāya pakkamati "na paccessan"ti.
tassa bahisīmagatassa evaṃ hoti—  "nevimaṃ cīvaraṃ kāressan"ti. tassa bhikkhuno
sanniṭṭhānantiko kathinuddhāro. (5)</p>

<p>
<span class="parno">69</span>
<a class="ms" id="p_3v_1456"></a>
bhikkhu atthatakathino vippakatacīvaraṃ samādāya pakkamati "na paccessan"ti.
tassa bahisīmagatassa evaṃ hoti—  "idhevimaṃ cīvaraṃ kāressan"ti. so taṃ
cīvaraṃ kāreti. tassa taṃ cīvaraṃ kayiramānaṃ nassati. tassa bhikkhuno
nāsanantiko kathinuddhāro. (6)</p>
<p class="endsutta">
<span class="parno">70</span>
<a class="ms" id="p_3v_1457"></a>
tikaṃ. (2)</p>
<hr>

<p>
<span class="parno">71</span>
<a class="ms" id="p_3v_1458"></a>
bhikkhu atthatakathino vippakatacīvaraṃ samādāya pakkamati anadhiṭṭhitena;
nevassa hoti—  "paccessan"ti, na panassa hoti—  "na paccessan"ti. tassa
bahisīmagatassa evaṃ hoti—  "idhevimaṃ cīvaraṃ kāressaṃ, na paccessan"ti. so
taṃ cīvaraṃ kāreti. tassa bhikkhuno niṭṭhānantiko kathinuddhāro. (7)</p>

<p>
<span class="parno">72</span>
<a class="ms" id="p_3v_1459"></a>
bhikkhu atthatakathino vippakatacīvaraṃ samādāya pakkamati anadhiṭṭhitena;
nevassa hoti—  "paccessan"ti, na panassa hoti—  "na paccessan"ti. tassa
bahisīmagatassa evaṃ hoti—  "nevimaṃ cīvaraṃ kāressaṃ, na paccessan"ti. tassa
bhikkhuno sanniṭṭhānantiko kathinuddhāro. (8)</p>

<p>
<span class="parno">73</span>
<a class="ms" id="p_3v_1460"></a>
bhikkhu atthatakathino vippakatacīvaraṃ samādāya pakkamati anadhiṭṭhitena;
nevassa hoti—  "paccessan"ti, na panassa hoti—  "na paccessan"ti. tassa
bahisīmagatassa evaṃ hoti—  "idhevimaṃ cīvaraṃ kāressaṃ, na paccessan"ti. so
taṃ cīvaraṃ kāreti. tassa taṃ cīvaraṃ kayiramānaṃ nassati. tassa bhikkhuno
nāsanantiko kathinuddhāro. (9)</p>
<p class="endsutta">
<span class="parno">74</span>
<a class="ms" id="p_3v_1461"></a>
tikaṃ. (3)</p>
<hr>

<p>
<span class="parno">75</span>
<a class="ms" id="p_3v_1462"></a>
bhikkhu atthatakathino vippakatacīvaraṃ samādāya pakkamati "paccessan"ti. tassa
bahisīmagatassa evaṃ hoti—  "idhevimaṃ cīvaraṃ kāressaṃ, na paccessan"ti. so
taṃ cīvaraṃ kāreti. tassa bhikkhuno niṭṭhānantiko kathinuddhāro. (10)</p>

<p>
<span class="parno">76</span>
<a class="ms" id="p_3v_1463"></a>
bhikkhu atthatakathino vippakatacīvaraṃ samādāya pakkamati "paccessan"ti. tassa
bahisīmagatassa evaṃ hoti—  "nevimaṃ cīvaraṃ kāressaṃ, na paccessan"ti. tassa
bhikkhuno sanniṭṭhānantiko kathinuddhāro. (11)</p>

<p>
<span class="parno">77</span>
<a class="ms" id="p_3v_1464"></a>
bhikkhu atthatakathino vippakatacīvaraṃ samādāya pakkamati "paccessan"ti. tassa
bahisīmagatassa evaṃ hoti—  "idhevimaṃ cīvaraṃ kāressaṃ, na paccessan"ti. so
taṃ cīvaraṃ kāreti. tassa taṃ cīvaraṃ kayiramānaṃ nassati. tassa bhikkhuno
nāsanantiko kathinuddhāro. (12)</p>

<p>
<span class="parno">78</span>
<a class="ms" id="p_3v_1465"></a>
bhikkhu atthatakathino vippakatacīvaraṃ samādāya pakkamati "paccessan"ti. so
bahisīmagato taṃ cīvaraṃ kāreti. so katacīvaro suṇāti—  "ubbhataṃ kira tasmiṃ
āvāse kathinan"ti. tassa bhikkhuno savanantiko kathinuddhāro. (13)</p>

<p>
<span class="parno">79</span>
<a class="ms" id="p_3v_1466"></a>
bhikkhu atthatakathino vippakatacīvaraṃ samādāya pakkamati "paccessan"ti. so
bahisīmagato taṃ cīvaraṃ kāreti. so katacīvaro—  "paccessaṃ paccessan"ti
bahiddhā kathinuddhāraṃ vītināmeti. tassa bhikkhuno sīmātikkantiko
kathinuddhāro. (14)</p>

<p>
<span class="parno">80</span>
<a class="ms" id="p_3v_1467"></a>
bhikkhu atthatakathino vippakatacīvaraṃ samādāya pakkamati "paccessan"ti. so
bahisīmagato taṃ cīvaraṃ kāreti. so katacīvaro "paccessaṃ paccessan"ti
sambhuṇāti kathinuddhāraṃ. tassa bhikkhuno saha bhikkhūhi kathinuddhāro. (15)</p>
<hr>
<p class="endsutta">
<span class="parno">81</span>
<a class="ms" id="p_3v_1468"></a>
chakkaṃ.<br>
samādāyapannarasakaṃ.<br>
ādāyabhāṇavāro.</p>
<h3>9 anāsādoḷasaka</h3>

<p>
<span class="parno">82</span>
<a class="ms" id="p_3v_1469"></a>
<a class="msdiv" id="msdiv318"></a>
bhikkhu atthatakathino cīvarāsāya pakkamati. so bahisīmagato taṃ cīvarāsaṃ
payirupāsati. anāsāya labhati, āsāya na labhati. tassa evaṃ hoti—  "idhevimaṃ
cīvaraṃ kāressaṃ, na paccessan"ti. so taṃ cīvaraṃ kāreti. tassa bhikkhuno
niṭṭhānantiko kathinuddhāro. (1)</p>

<p>
<span class="parno">83</span>
<a class="ms" id="p_3v_1470"></a>
bhikkhu atthatakathino cīvarāsāya pakkamati. so bahisīmagato taṃ cīvarāsaṃ
payirupāsati. anāsāya labhati, āsāya na labhati. tassa evaṃ hoti—  "nevimaṃ
cīvaraṃ kāressaṃ, na paccessan"ti. tassa bhikkhuno sanniṭṭhānantiko
kathinuddhāro. (2)</p>

<p>
<span class="parno">84</span>
<a class="ms" id="p_3v_1471"></a>
bhikkhu atthatakathino cīvarāsāya pakkamati. so bahisīmagato taṃ cīvarāsaṃ
payirupāsati. anāsāya labhati, āsāya na labhati. tassa evaṃ hoti—  "idhevimaṃ
cīvaraṃ kāressaṃ, na paccessan"ti. so taṃ cīvaraṃ kāreti. tassa taṃ cīvaraṃ
kayiramānaṃ nassati. tassa bhikkhuno nāsanantiko kathinuddhāro. (3)</p>

<p>
<span class="parno">85</span>
<a class="ms" id="p_3v_1472"></a>
bhikkhu atthatakathino cīvarāsāya pakkamati. tassa bahisīmagatassa evaṃ hoti—
"idhevimaṃ cīvarāsaṃ payirupāsissaṃ, na paccessan"ti. so taṃ cīvarāsaṃ
payirupāsati. tassa sā cīvarāsā upacchijjati. tassa bhikkhuno āsāvacchediko
kathinuddhāro. (4)</p>

<p>
<span class="parno">86</span>
<a class="ms" id="p_3v_1473"></a>
bhikkhu atthatakathino cīvarāsāya pakkamati "na paccessan"ti. so bahisīmagato
taṃ cīvarāsaṃ payirupāsati. anāsāya labhati, āsāya na labhati. tassa evaṃ hoti—
"idhevimaṃ cīvaraṃ kāressan"ti. so taṃ cīvaraṃ kāreti. tassa bhikkhuno
niṭṭhānantiko kathinuddhāro. (5)</p>

<p>
<span class="parno">87</span>
<a class="ms" id="p_3v_1474"></a>
bhikkhu atthatakathino cīvarāsāya pakkamati "na paccessan"ti. so bahisīmagato
taṃ cīvarāsaṃ payirupāsati. anāsāya labhati, āsāya na labhati. tassa evaṃ hoti—
"nevimaṃ cīvaraṃ kāressan"ti. tassa bhikkhuno sanniṭṭhānantiko kathinuddhāro.
(6)</p>

<p>
<span class="parno">88</span>
<a class="ms" id="p_3v_1475"></a>
bhikkhu atthatakathino cīvarāsāya pakkamati "na paccessan"ti. so bahisīmagato
taṃ cīvarāsaṃ payirupāsati. anāsāya labhati, āsāya na labhati. tassa evaṃ hoti—
"idhevimaṃ cīvaraṃ kāressan"ti. so taṃ cīvaraṃ kāreti. tassa taṃ cīvaraṃ
kayiramānaṃ nassati. tassa bhikkhuno nāsanantiko kathinuddhāro. (7)</p>

<p>
<span class="parno">89</span>
<a class="ms" id="p_3v_1476"></a>
bhikkhu atthatakathino cīvarāsāya pakkamati "na paccessan"ti. tassa
bahisīmagatassa evaṃ hoti—  "idhevimaṃ cīvarāsaṃ payirupāsissan"ti. so taṃ
cīvarāsaṃ payirupāsati. tassa sā cīvarāsā upacchijjati. tassa bhikkhuno
āsāvacchediko kathinuddhāro. (8)</p>

<p>
<span class="parno">90</span>
<a class="ms" id="p_3v_1477"></a>
bhikkhu atthatakathino cīvarāsāya pakkamati anadhiṭṭhitena; nevassa hoti—
"paccessan"ti, na panassa hoti—  "na paccessan"ti. so bahisīmagato taṃ
cīvarāsaṃ payirupāsati. anāsāya labhati, āsāya na labhati. tassa evaṃ hoti—
"idhevimaṃ cīvaraṃ kāressaṃ, na paccessan"ti. so taṃ cīvaraṃ kāreti. tassa
bhikkhuno niṭṭhānantiko kathinuddhāro. (9)</p>

<p>
<span class="parno">91</span>
<a class="ms" id="p_3v_1478"></a>
bhikkhu atthatakathino cīvarāsāya pakkamati anadhiṭṭhitena; nevassa hoti—
"paccessan"ti, na panassa hoti—  "na paccessan"ti. so bahisīmagato taṃ
cīvarāsaṃ payirupāsati. anāsāya labhati, āsāya na labhati. tassa evaṃ hoti—
"nevimaṃ cīvaraṃ kāressaṃ, na paccessan"ti. tassa bhikkhuno sanniṭṭhānantiko
kathinuddhāro. (10)</p>

<p>
<span class="parno">92</span>
<a class="ms" id="p_3v_1479"></a>
bhikkhu atthatakathino cīvarāsāya pakkamati anadhiṭṭhitena; nevassa hoti—
"paccessan"ti, na panassa hoti—  "na paccessan"ti. so bahisīmagato taṃ
cīvarāsaṃ payirupāsati. anāsāya labhati, āsāya na labhati. tassa evaṃ hoti—
"idhevimaṃ cīvaraṃ kāressaṃ, na paccessan"ti. so taṃ cīvaraṃ kāreti. tassa taṃ
cīvaraṃ kayiramānaṃ nassati. tassa bhikkhuno nāsanantiko kathinuddhāro. (11)</p>
<hr>

<p>
<span class="parno">93</span>
<a class="ms" id="p_3v_1480"></a>
bhikkhu atthatakathino cīvarāsāya pakkamati anadhiṭṭhitena; nevassa hoti—
"paccessan"ti, na panassa hoti—  "na paccessan"ti. tassa bahisīmagatassa evaṃ
hoti—  "idhevimaṃ cīvarāsaṃ payirupāsissaṃ, na paccessan"ti. so taṃ cīvarāsaṃ
payirupāsati. tassa sā cīvarāsā upacchijjati. tassa bhikkhuno āsāvacchediko
kathinuddhāro. (12)</p>

<p class="endsutta">
<span class="parno">94</span>
<a class="ms" id="p_3v_1481"></a>
anāsādoḷasakaṃ niṭṭhitaṃ.</p>
<h3>10 āsādoḷasaka</h3>

<p>
<span class="parno">95</span>
<a class="ms" id="p_3v_1482"></a>
<a class="msdiv" id="msdiv319"></a>
bhikkhu atthatakathino cīvarāsāya pakkamati "paccessan"ti. so bahisīmagato taṃ
cīvarāsaṃ payirupāsati. āsāya labhati, anāsāya na labhati. tassa evaṃ hoti—
"idhevimaṃ cīvaraṃ kāressaṃ, na paccessan"ti. so taṃ cīvaraṃ kāreti. tassa
bhikkhuno niṭṭhānantiko kathinuddhāro. (1)</p>

<p>
<span class="parno">96</span>
<a class="ms" id="p_3v_1483"></a>
bhikkhu atthatakathino cīvarāsāya pakkamati "paccessan"ti. so bahisīmagato taṃ
cīvarāsaṃ payirupāsati. āsāya labhati, anāsāya na labhati. tassa evaṃ hoti—
"nevimaṃ cīvaraṃ kāressaṃ, na paccessan"ti. tassa bhikkhuno sanniṭṭhānantiko
kathinuddhāro. (2)</p>

<p>
<span class="parno">97</span>
<a class="ms" id="p_3v_1484"></a>
bhikkhu atthatakathino cīvarāsāya pakkamati "paccessan"ti. so bahisīmagato taṃ
cīvarāsaṃ payirupāsati. āsāya labhati, anāsāya na labhati. tassa evaṃ hoti—
"idhevimaṃ cīvaraṃ kāressaṃ, na paccessan"ti. so taṃ cīvaraṃ kāreti. tassa taṃ
cīvaraṃ kayiramānaṃ nassati. tassa bhikkhuno nāsanantiko kathinuddhāro. (3)</p>

<p>
<span class="parno">98</span>
<a class="ms" id="p_3v_1485"></a>
bhikkhu atthatakathino cīvarāsāya pakkamati "paccessan"ti. tassa
bahisīmagatassa evaṃ hoti—  "idhevimaṃ cīvarāsaṃ payirupāsissaṃ, na
paccessan"ti. so taṃ cīvarāsaṃ payirupāsati. tassa sā cīvarāsā upacchijjati.
tassa bhikkhuno āsāvacchediko kathinuddhāro. (4)</p>

<p>
<span class="parno">99</span>
<a class="ms" id="p_3v_1486"></a>
bhikkhu atthatakathino cīvarāsāya pakkamati "paccessan"ti. so bahisīmagato
suṇāti—  "ubbhataṃ kira tasmiṃ āvāse kathinan"ti. tassa evaṃ hoti—  "yato
tasmiṃ āvāse ubbhataṃ kathinaṃ, idhevimaṃ cīvarāsaṃ payirupāsissan"ti. so taṃ
cīvarāsaṃ payirupāsati. āsāya labhati, anāsāya na labhati. tassa evaṃ hoti—
"idhevimaṃ cīvaraṃ kāressaṃ, na paccessan"ti. so taṃ cīvaraṃ kāreti. tassa
bhikkhuno niṭṭhānantiko kathinuddhāro. (5)</p>

<p>
<span class="parno">100</span>
<a class="ms" id="p_3v_1487"></a>
bhikkhu atthatakathino cīvarāsāya pakkamati "paccessan"ti. so bahisīmagato
suṇāti—  "ubbhataṃ kira tasmiṃ āvāse kathinan"ti. tassa evaṃ hoti—  "yato
tasmiṃ āvāse ubbhataṃ kathinaṃ, idhevimaṃ cīvarāsaṃ payirupāsissan"ti. so taṃ
cīvarāsaṃ payirupāsati. āsāya labhati, anāsāya na labhati. tassa evaṃ hoti—
"nevimaṃ cīvaraṃ kāressaṃ, na paccessan"ti. tassa bhikkhuno sanniṭṭhānantiko
kathinuddhāro. (6)</p>
<hr>

<p>
<span class="parno">101</span>
<a class="ms" id="p_3v_1488"></a>
bhikkhu atthatakathino cīvarāsāya pakkamati "paccessan"ti. so bahisīmagato
suṇāti—  "ubbhataṃ kira tasmiṃ āvāse kathinan"ti. tassa evaṃ hoti—  "yato
tasmiṃ āvāse ubbhataṃ kathinaṃ, idhevimaṃ cīvarāsaṃ payirupāsissan"ti. so taṃ
cīvarāsaṃ payirupāsati. āsāya labhati, anāsāya na labhati. tassa evaṃ hoti—
"idhevimaṃ cīvaraṃ kāressaṃ, na paccessan"ti. so taṃ cīvaraṃ kāreti. tassa taṃ
cīvaraṃ kayiramānaṃ nassati. tassa bhikkhuno nāsanantiko kathinuddhāro. (7)</p>
<hr>

<p>
<span class="parno">102</span>
<a class="ms" id="p_3v_1489"></a>
bhikkhu atthatakathino cīvarāsāya pakkamati "paccessan"ti. so bahisīmagato
suṇāti—  "ubbhataṃ kira tasmiṃ āvāse kathinan"ti. tassa evaṃ hoti—  "yato
tasmiṃ āvāse ubbhataṃ kathinaṃ, idhevimaṃ cīvarāsaṃ payirupāsissaṃ, na
paccessan"ti. so taṃ cīvarāsaṃ payirupāsati. tassa sā cīvarāsā upacchijjati.
tassa bhikkhuno āsāvacchediko kathinuddhāro. (8)</p>

<p>
<span class="parno">103</span>
<a class="ms" id="p_3v_1490"></a>
bhikkhu atthatakathino cīvarāsāya pakkamati "paccessan"ti. so bahisīmagato taṃ
cīvarāsaṃ payirupāsati. āsāya labhati, anāsāya na labhati. so taṃ cīvaraṃ
kāreti. so katacīvaro suṇāti—  "ubbhataṃ kira tasmiṃ āvāse kathinan"ti. tassa
bhikkhuno savanantiko kathinuddhāro. (9)</p>

<p>
<span class="parno">104</span>
<a class="ms" id="p_3v_1491"></a>
bhikkhu atthatakathino cīvarāsāya pakkamati "paccessan"ti. tassa
bahisīmagatassa evaṃ hoti—  "idhevimaṃ cīvarāsaṃ payirupāsissaṃ, na
paccessan"ti. so taṃ cīvarāsaṃ payirupāsati. tassa sā cīvarāsā upacchijjati.
tassa bhikkhuno āsāvacchediko kathinuddhāro. (10)</p>

<p>
<span class="parno">105</span>
<a class="ms" id="p_3v_1492"></a>
bhikkhu atthatakathino cīvarāsāya pakkamati "paccessan"ti. so bahisīmagato taṃ
cīvarāsaṃ payirupāsati. āsāya labhati, anāsāya na labhati. so taṃ cīvaraṃ
kāreti. so katacīvaro "paccessaṃ paccessan"ti—  bahiddhā kathinuddhāraṃ
vītināmeti. tassa bhikkhuno sīmātikkantiko kathinuddhāro. (11)</p>
<hr>

<p>
<span class="parno">106</span>
<a class="ms" id="p_3v_1493"></a>
bhikkhu atthatakathino cīvarāsāya pakkamati "paccessan"ti. so bahisīmagato taṃ
cīvarāsaṃ payirupāsati. āsāya labhati, anāsāya na labhati. so taṃ cīvaraṃ
kāreti. so katacīvaro "paccessaṃ paccessan"ti—  sambhuṇāti kathinuddhāraṃ.
tassa bhikkhuno saha bhikkhūhi kathinuddhāro. (12)</p>

<p class="endsutta">
<span class="parno">107</span>
<a class="ms" id="p_3v_1494"></a>
āsādoḷasakaṃ niṭṭhitaṃ.</p>
<h3>11 karaṇīyadoḷasaka</h3>

<p>
<span class="parno">108</span>
<a class="ms" id="p_3v_1495"></a>
<a class="msdiv" id="msdiv320"></a>
bhikkhu atthatakathino kenacideva karaṇīyena pakkamati. tassa bahisīmagatassa
cīvarāsā uppajjati. so taṃ cīvarāsaṃ payirupāsati. anāsāya labhati, āsāya na
labhati. tassa evaṃ hoti—  "idhevimaṃ cīvaraṃ kāressaṃ, na paccessan"ti. so taṃ
cīvaraṃ kāreti. tassa bhikkhuno niṭṭhānantiko kathinuddhāro. (1)</p>

<p>
<span class="parno">109</span>
<a class="ms" id="p_3v_1496"></a>
bhikkhu atthatakathino kenacideva karaṇīyena pakkamati. tassa bahisīmagatassa
cīvarāsā uppajjati. so taṃ cīvarāsaṃ payirupāsati. anāsāya labhati, āsāya na
labhati. tassa evaṃ hoti—  "nevimaṃ cīvaraṃ kāressaṃ, na paccessan"ti. tassa
bhikkhuno sanniṭṭhānantiko kathinuddhāro. (2)</p>

<p>
<span class="parno">110</span>
<a class="ms" id="p_3v_1497"></a>
bhikkhu atthatakathino kenacideva karaṇīyena pakkamati. tassa bahisīmagatassa
cīvarāsā uppajjati. so taṃ cīvarāsaṃ payirupāsati. anāsāya labhati, āsāya na
labhati. tassa evaṃ hoti—  "idhevimaṃ cīvaraṃ kāressaṃ, na paccessan"ti. so taṃ
cīvaraṃ kāreti. tassa taṃ cīvaraṃ kayiramānaṃ nassati. tassa bhikkhuno
nāsanantiko kathinuddhāro. (3)</p>

<p>
<span class="parno">111</span>
<a class="ms" id="p_3v_1498"></a>
bhikkhu atthatakathino kenacideva karaṇīyena pakkamati. tassa bahisīmagatassa
cīvarāsā uppajjati. tassa evaṃ hoti—  "idhevimaṃ cīvarāsaṃ payirupāsissaṃ, na
paccessan"ti. so taṃ cīvarāsaṃ payirupāsati. tassa sā cīvarāsā upacchijjati.
tassa bhikkhuno āsāvacchediko kathinuddhāro. (4)</p>

<p>
<span class="parno">112</span>
<a class="ms" id="p_3v_1499"></a>
bhikkhu atthatakathino kenacideva karaṇīyena pakkamati "na paccessan"ti. tassa
bahisīmagatassa cīvarāsā uppajjati. so taṃ cīvarāsaṃ payirupāsati. anāsāya
labhati, āsāya na labhati. tassa evaṃ hoti—  "idhevimaṃ cīvaraṃ kāressan"ti. so
taṃ cīvaraṃ kāreti. tassa bhikkhuno niṭṭhānantiko kathinuddhāro. (5)</p>

<p>
<span class="parno">113</span>
<a class="ms" id="p_3v_1500"></a>
bhikkhu atthatakathino kenacideva karaṇīyena pakkamati "na paccessan"ti. tassa
bahisīmagatassa cīvarāsā uppajjati. so taṃ cīvarāsaṃ payirupāsati. anāsāya
labhati, āsāya na labhati. tassa evaṃ hoti—  "nevimaṃ cīvaraṃ kāressan"ti.
tassa bhikkhuno sanniṭṭhānantiko kathinuddhāro. (6)</p>

<p>
<span class="parno">114</span>
<a class="ms" id="p_3v_1501"></a>
bhikkhu atthatakathino kenacideva karaṇīyena pakkamati "na paccessan"ti. tassa
bahisīmagatassa cīvarāsā uppajjati. so taṃ cīvarāsaṃ payirupāsati. anāsāya
labhati, āsāya na labhati. tassa evaṃ hoti—  "idhevimaṃ cīvaraṃ kāressan"ti. so
taṃ cīvaraṃ kāreti. tassa taṃ cīvaraṃ kayiramānaṃ nassati. tassa bhikkhuno
nāsanantiko kathinuddhāro. (7)</p>

<p>
<span class="parno">115</span>
<a class="ms" id="p_3v_1502"></a>
bhikkhu atthatakathino kenacideva karaṇīyena pakkamati "na paccessan"ti. tassa
bahisīmagatassa cīvarāsā uppajjati. tassa evaṃ hoti—  "idhevimaṃ cīvarāsaṃ
payirupāsissan"ti. so taṃ cīvarāsaṃ payirupāsati. tassa sā cīvarāsā
upacchijjati. tassa bhikkhuno āsāvacchediko kathinuddhāro. (8)</p>

<hr>

<p>
<span class="parno">116</span>
<a class="ms" id="p_3v_1503"></a>
bhikkhu atthatakathino kenacideva karaṇīyena pakkamati anadhiṭṭhitena; nevassa
hoti—  "paccessan"ti, na panassa hoti—  "na paccessan"ti. tassa bahisīmagatassa
cīvarāsā uppajjati. so taṃ cīvarāsaṃ payirupāsati. anāsāya labhati, āsāya na
labhati. tassa evaṃ hoti—  "idhevimaṃ cīvaraṃ kāressaṃ, na paccessan"ti. so taṃ
cīvaraṃ kāreti. tassa bhikkhuno niṭṭhānantiko kathinuddhāro. (9)</p>
<hr>

<p>
<span class="parno">117</span>
<a class="ms" id="p_3v_1504"></a>
bhikkhu atthatakathino kenacideva karaṇīyena pakkamati anadhiṭṭhitena; nevassa
hoti—  "paccessan"ti, na panassa hoti—  "na paccessan"ti. tassa bahisīmagatassa
cīvarāsā uppajjati. so taṃ cīvarāsaṃ payirupāsati. anāsāya labhati, āsāya na
labhati. tassa evaṃ hoti—  "nevimaṃ cīvaraṃ kāressaṃ, na paccessan"ti. tassa
bhikkhuno sanniṭṭhānantiko kathinuddhāro. (10)</p>
<hr>

<p>
<span class="parno">118</span>
<a class="ms" id="p_3v_1505"></a>
bhikkhu atthatakathino kenacideva karaṇīyena pakkamati anadhiṭṭhitena; nevassa
hoti—  "paccessan"ti, na panassa hoti—  "na paccessan"ti. tassa bahisīmagatassa
cīvarāsā uppajjati. so taṃ cīvarāsaṃ payirupāsati. anāsāya labhati, āsāya na
labhati. tassa evaṃ hoti—  "idhevimaṃ cīvaraṃ kāressaṃ, na paccessan"ti. so taṃ
cīvaraṃ kāreti. tassa taṃ cīvaraṃ kayiramānaṃ nassati. tassa bhikkhuno
nāsanantiko kathinuddhāro. (11)</p>

<p>
<span class="parno">119</span>
<a class="ms" id="p_3v_1506"></a>
bhikkhu atthatakathino kenacideva karaṇīyena pakkamati anadhiṭṭhitena; nevassa
hoti—  "paccessan"ti, na panassa hoti—  "na paccessan"ti. tassa bahisīmagatassa
cīvarāsā uppajjati. tassa evaṃ hoti—  "idhevimaṃ cīvarāsaṃ payirupāsissaṃ, na
paccessan"ti. so taṃ cīvarāsaṃ payirupāsati. tassa sā cīvarāsā upacchijjati.
tassa bhikkhuno āsāvacchediko kathinuddhāro. (12)</p>

<p class="endsutta">
<span class="parno">120</span>
<a class="ms" id="p_3v_1507"></a>
karaṇīyadoḷasakaṃ niṭṭhitaṃ.</p>
<h3>12 apavilāyananavaka</h3>

<p>
<span class="parno">121</span>
<a class="ms" id="p_3v_1508"></a>
<a class="msdiv" id="msdiv321"></a>
bhikkhu atthatakathino disangamiko pakkamati cīvarapaṭivīsaṃ apavilāyamāno.
tamenaṃ disaṃgataṃ bhikkhū pucchanti—  "kahaṃ tvaṃ, āvuso, vassaṃvuṭṭho, kattha
ca te cīvarapaṭivīso"ti? so evaṃ vadeti—  "amukasmiṃ āvāse vassaṃvuṭṭhomhi.
tattha ca me cīvarapaṭivīso"ti. te evaṃ vadanti—  "gacchāvuso, taṃ cīvaraṃ
āhara, mayaṃ te idha cīvaraṃ karissāmā"ti. so taṃ āvāsaṃ gantvā bhikkhū
pucchati—  "kahaṃ me, āvuso, cīvarapaṭivīso"ti? te evaṃ vadanti—  "ayaṃ te,
āvuso, cīvarapaṭivīso; kahaṃ gamissasī"ti? so evaṃ vadeti—  "amukaṃ nāma āvāsaṃ
gamissāmi, tattha me bhikkhū cīvaraṃ karissantī"ti. te evaṃ vadanti—  "alaṃ,
āvuso, mā agamāsi. mayaṃ te idha cīvaraṃ karissāmā"ti. tassa evaṃ hoti—
"idhevimaṃ cīvaraṃ kāressaṃ, na paccessan"ti. so taṃ cīvaraṃ kāreti. tassa
bhikkhuno niṭṭhānantiko kathinuddhāro. (1)</p>
<hr>

<p>
<span class="parno">122</span>
<a class="ms" id="p_3v_1509"></a>
bhikkhu atthatakathino disangamiko pakkamati … pe …   "nevimaṃ cīvaraṃ kāressaṃ, na
paccessan"ti. tassa bhikkhuno sanniṭṭhānantiko kathinuddhāro. (2)</p>

<p>
<span class="parno">123</span>
<a class="ms" id="p_3v_1510"></a>
bhikkhu atthatakathino disangamiko pakkamati … pe …   "idhevimaṃ cīvaraṃ kāressaṃ,
na paccessan"ti. so taṃ cīvaraṃ kāreti. tassa taṃ cīvaraṃ kayiramānaṃ nassati.
tassa bhikkhuno nāsanantiko kathinuddhāro. (3)</p>

<p>
<span class="parno">124</span>
<a class="ms" id="p_3v_1511"></a>
<a class="msdiv" id="msdiv322"></a>
bhikkhu atthatakathino disangamiko pakkamati cīvarapaṭivīsaṃ apavilāyamāno.
tamenaṃ disaṃgataṃ bhikkhū pucchanti—  "kahaṃ tvaṃ, āvuso, vassaṃvuṭṭho, kattha
ca te cīvarapaṭivīso"ti? so evaṃ vadeti—  "amukasmiṃ āvāse vassaṃvuṭṭhomhi,
tattha ca me cīvarapaṭivīso"ti. te evaṃ vadanti—  "gacchāvuso, taṃ cīvaraṃ
āhara, mayaṃ te idha cīvaraṃ karissāmā"ti. so taṃ āvāsaṃ gantvā bhikkhū
pucchati—  "kahaṃ me, āvuso, cīvarapaṭivīso"ti? te evaṃ vadanti—  "ayaṃ te,
āvuso, cīvarapaṭivīso"ti. so taṃ cīvaraṃ ādāya taṃ āvāsaṃ gacchati. tamenaṃ
antarāmagge bhikkhū pucchanti—  "āvuso, kahaṃ gamissasī"ti? so evaṃ vadeti—
"amukaṃ nāma āvāsaṃ gamissāmi, tattha me bhikkhū cīvaraṃ karissantī"ti. te evaṃ
vadanti—  "alaṃ, āvuso, mā agamāsi, mayaṃ te idha cīvaraṃ karissāmā"ti. tassa
evaṃ hoti—  "idhevimaṃ cīvaraṃ kāressaṃ na paccessan"ti. so taṃ cīvaraṃ kāreti.
tassa bhikkhuno niṭṭhānantiko kathinuddhāro. (4)</p>

<p>
<span class="parno">125</span>
<a class="ms" id="p_3v_1512"></a>
bhikkhu atthatakathino disangamiko pakkamati cīvarapaṭivīsaṃ apavilāyamāno.
tamenaṃ disaṃgataṃ bhikkhū pucchanti—  "kahaṃ tvaṃ, āvuso, vassaṃvuṭṭho, kattha
ca te cīvarapaṭivīso"ti? so evaṃ vadeti—  "amukasmiṃ āvāse vassaṃvuṭṭhomhi,
tattha ca me cīvarapaṭivīso"ti. te evaṃ vadanti—  "gacchāvuso, taṃ cīvaraṃ
āhara, mayaṃ te idha cīvaraṃ karissāmā"ti. so taṃ āvāsaṃ gantvā bhikkhū
pucchati—  "kahaṃ me, āvuso, cīvarapaṭivīso"ti? te evaṃ vadanti—  "ayaṃ te,
āvuso, cīvarapaṭivīso"ti. so taṃ cīvaraṃ ādāya taṃ āvāsaṃ gacchati. tamenaṃ
antarāmagge bhikkhū pucchanti—  "āvuso, kahaṃ gamissasī"ti? so evaṃ vadeti—
"amukaṃ nāma āvāsaṃ gamissāmi, tattha me bhikkhū cīvaraṃ karissantī"ti. te evaṃ
vadanti—  "alaṃ, āvuso, mā agamāsi, mayaṃ te idha cīvaraṃ karissāmā"ti. tassa
evaṃ hoti—  "nevimaṃ cīvaraṃ kāressaṃ, na paccessan"ti. tassa bhikkhuno
sanniṭṭhānantiko kathinuddhāro. (5)</p>
<hr>

<p>
<span class="parno">126</span>
<a class="ms" id="p_3v_1513"></a>
bhikkhu atthatakathino disangamiko pakkamati … pe …   "idhevimaṃ cīvaraṃ kāressaṃ,
na paccessan"ti. so taṃ cīvaraṃ kāreti. tassa taṃ cīvaraṃ kayiramānaṃ nassati.
tassa bhikkhuno nāsanantiko kathinuddhāro. (6)</p>

<p>
<span class="parno">127</span>
<a class="ms" id="p_3v_1514"></a>
<a class="msdiv" id="msdiv323"></a>
bhikkhu atthatakathino disangamiko pakkamati cīvarapaṭivīsaṃ apavilāyamāno.
tamenaṃ disaṃgataṃ bhikkhū pucchanti—  "kahaṃ tvaṃ, āvuso, vassaṃvuṭṭho, kattha
ca te cīvarapaṭivīso"ti? so evaṃ vadeti—  "amukasmiṃ āvāse vassaṃvuṭṭhomhi,
tattha ca me cīvarapaṭivīso"ti. te evaṃ vadanti—  "gacchāvuso, taṃ cīvaraṃ
āhara, mayaṃ te idha cīvaraṃ karissāmā"ti. so taṃ āvāsaṃ gantvā bhikkhū
pucchati—  "kahaṃ me, āvuso, cīvarapaṭivīso"ti? te evaṃ vadanti—  "ayaṃ te,
āvuso, cīvarapaṭivīso"ti. so taṃ cīvaraṃ ādāya taṃ āvāsaṃ gacchati. tassa taṃ
āvāsaṃ gatassa evaṃ hoti—  "idhevimaṃ cīvaraṃ kāressaṃ, na paccessan"ti. so taṃ
cīvaraṃ kāreti. tassa bhikkhuno niṭṭhānantiko kathinuddhāro. (7)</p>
<hr>

<p>
<span class="parno">128</span>
<a class="ms" id="p_3v_1515"></a>
bhikkhu atthatakathino disangamiko pakkamati … pe …   "nevimaṃ cīvaraṃ kāressaṃ, na
paccessan"ti. tassa bhikkhuno sanniṭṭhānantiko kathinuddhāro. (8)</p>

<p>
<span class="parno">129</span>
<a class="ms" id="p_3v_1516"></a>
bhikkhu atthatakathino disangamiko pakkamati … pe …   "idhevimaṃ cīvaraṃ kāressaṃ,
na paccessan"ti. so taṃ cīvaraṃ kāreti. tassa taṃ cīvaraṃ kayiramānaṃ nassati.
tassa bhikkhuno nāsanantiko kathinuddhāro. (9)</p>

<p class="endsutta">
<span class="parno">130</span>
<a class="ms" id="p_3v_1517"></a>
apavilāyananavakaṃ niṭṭhitaṃ.</p>
<h3>13 phāsuvihārapañcaka</h3>

<p>
<span class="parno">131</span>
<a class="ms" id="p_3v_1518"></a>
<a class="msdiv" id="msdiv324"></a>
bhikkhu atthatakathino phāsuvihāriko cīvaraṃ ādāya pakkamati—  "amukaṃ nāma
āvāsaṃ gamissāmi; tattha me phāsu bhavissati vasissāmi, no ce me phāsu
bhavissati, amukaṃ nāma āvāsaṃ gamissāmi; tattha me phāsu bhavissati vasissāmi,
no ce me phāsu bhavissati, amukaṃ nāma āvāsaṃ gamissāmi; tattha me phāsu
bhavissati vasissāmi, no ce me phāsu bhavissati, paccessan"ti. tassa
bahisīmagatassa evaṃ hoti—  "idhevimaṃ cīvaraṃ kāressaṃ, na paccessan"ti. so
taṃ cīvaraṃ kāreti. tassa bhikkhuno niṭṭhānantiko kathinuddhāro. (1)</p>

<p>
<span class="parno">132</span>
<a class="ms" id="p_3v_1519"></a>
bhikkhu atthatakathino phāsuvihāriko cīvaraṃ ādāya pakkamati—  "amukaṃ nāma
āvāsaṃ gamissāmi; tattha me phāsu bhavissati vasissāmi, no ce me phāsu
bhavissati, amukaṃ nāma āvāsaṃ gamissāmi; tattha me phāsu bhavissati vasissāmi,
no ce me phāsu bhavissati, amukaṃ nāma āvāsaṃ gamissāmi; tattha me phāsu
bhavissati vasissāmi, no ce me phāsu bhavissati, paccessan"ti. tassa
bahisīmagatassa evaṃ hoti—  "nevimaṃ cīvaraṃ kāressaṃ, na paccessan"ti. tassa
bhikkhuno sanniṭṭhānantiko kathinuddhāro. (2)</p>
<hr>

<p>
<span class="parno">133</span>
<a class="ms" id="p_3v_1520"></a>
bhikkhu atthatakathino phāsuvihāriko cīvaraṃ ādāya pakkamati—  "amukaṃ nāma
āvāsaṃ gamissāmi; tattha me phāsu bhavissati vasissāmi, no ce me phāsu
bhavissati, amukaṃ nāma āvāsaṃ gamissāmi; tattha me phāsu bhavissati vasissāmi,
no ce me phāsu bhavissati, amukaṃ nāma āvāsaṃ gamissāmi; tattha me phāsu
bhavissati vasissāmi, no ce me phāsu bhavissati, paccessan"ti. tassa
bahisīmagatassa evaṃ hoti—  "idhevimaṃ cīvaraṃ kāressaṃ, na paccessan"ti. so
taṃ cīvaraṃ kāreti. tassa taṃ cīvaraṃ kayiramānaṃ nassati. tassa bhikkhuno
nāsanantiko kathinuddhāro. (3)</p>

<p>
<span class="parno">134</span>
<a class="ms" id="p_3v_1521"></a>
bhikkhu atthatakathino phāsuvihāriko cīvaraṃ ādāya pakkamati—  "amukaṃ nāma
āvāsaṃ gamissāmi; tattha me phāsu bhavissati vasissāmi, no ce me phāsu
bhavissati, amukaṃ nāma āvāsaṃ gamissāmi; tattha me phāsu bhavissati vasissāmi,
no ce me phāsu bhavissati, amukaṃ nāma āvāsaṃ gamissāmi; tattha me phāsu
bhavissati vasissāmi, no ce me phāsu bhavissati, paccessan"ti. so bahisīmagato
taṃ cīvaraṃ kāreti. so katacīvaro—  "paccessaṃ paccessan"ti bahiddhā
kathinuddhāraṃ vītināmeti. tassa bhikkhuno sīmātikkantiko kathinuddhāro. (4)</p>
<hr>

<p>
<span class="parno">135</span>
<a class="ms" id="p_3v_1522"></a>
bhikkhu atthatakathino phāsuvihāriko cīvaraṃ ādāya pakkamati—  "amukaṃ nāma
āvāsaṃ gamissāmi; tattha me phāsu bhavissati vasissāmi, no ce me phāsu
bhavissati, amukaṃ nāma āvāsaṃ gamissāmi; tattha me phāsu bhavissati vasissāmi,
no ce me phāsu bhavissati, amukaṃ nāma āvāsaṃ gamissāmi; tattha me phāsu
bhavissati vasissāmi, no ce me phāsu bhavissati, paccessan"ti. so bahisīmagato
taṃ cīvaraṃ kāreti. so katacīvaro "paccessaṃ paccessan"ti sambhuṇāti
kathinuddhāraṃ. tassa bhikkhuno saha bhikkhūhi kathinuddhāro. (5)</p>

<p class="endsutta">
<span class="parno">136</span>
<a class="ms" id="p_3v_1523"></a>
phāsuvihārapañcakaṃ niṭṭhitaṃ.</p>
<h3>14 palibodhāpalibodhakathā</h3>

<p>
<span class="parno">137</span>
<a class="ms" id="p_3v_1524"></a>
<a class="msdiv" id="msdiv325"></a>
dveme, bhikkhave, kathinassa palibodhā, dve apalibodhā. katame ca, bhikkhave,
dve kathinassa palibodhā? āvāsapalibodho ca cīvarapalibodho ca. kathañca,
bhikkhave, āvāsapalibodho hoti? idha, bhikkhave, bhikkhu vasati vā tasmiṃ
āvāse, sāpekkho vā pakkamati "paccessan"ti. evaṃ kho, bhikkhave, āvāsapalibodho
hoti. kathañca, bhikkhave, cīvarapalibodho hoti? idha, bhikkhave, bhikkhuno
cīvaraṃ akataṃ vā hoti vippakataṃ vā, cīvarāsā vā anupacchinnā. evaṃ kho,
bhikkhave, cīvarapalibodho hoti. ime kho, bhikkhave, dve kathinassa palibodhā.</p>

<p>
<span class="parno">138</span>
<a class="ms" id="p_3v_1525"></a>
katame ca, bhikkhave, dve kathinassa apalibodhā? āvāsaapalibodho ca
cīvaraapalibodho ca. kathañca, bhikkhave, āvāsaapalibodho hoti? idha,
bhikkhave, bhikkhu pakkamati tamhā āvāsā cattena vantena muttena anapekkho "na
paccessan"ti. evaṃ kho, bhikkhave, āvāsaapalibodho hoti. kathañca, bhikkhave,
cīvaraapalibodho hoti? idha, bhikkhave, bhikkhuno cīvaraṃ kataṃ vā hoti,
naṭṭhaṃ vā vinaṭṭhaṃ vā daḍḍhaṃ vā, cīvarāsā vā upacchinnā. evaṃ kho,
bhikkhave, cīvaraapalibodho hoti. ime kho, bhikkhave, dve kathinassa
apalibodhā"ti.</p>
<hr>
<p class="endsutta">
<span class="parno">139</span>
<a class="ms" id="p_3v_1526"></a>
kathinakkhandhako niṭṭhito sattamo.</p>

<p class="endsection summary">
<span class="parno">140</span>
<a class="ms" id="p_3v_1527"></a>
tassuddānaṃ</p>

<blockquote>

<p>
<span class="parno">141</span>
<a class="ms" id="p_3v_1528"></a>
tiṃsa pāveyyakā bhikkhū,<br>
sāketukkaṇṭhitā vasuṃ;<br>
vassaṃvuṭṭhokapuṇṇehi,<br>
agamuṃ jinadassanaṃ.</p>

<p>
<span class="parno">142</span>
<a class="ms" id="p_3v_1529"></a>
idaṃ vatthu kathinassa,<br>
kappissanti ca pañcakā;<br>
anāmantā asamācārā,<br>
tatheva gaṇabhojanaṃ.</p>

<p>
<span class="parno">143</span>
<a class="ms" id="p_3v_1530"></a>
yāvadatthañca uppādo,<br>
atthatānaṃ bhavissati;<br>
ñatti evatthatañceva,<br>
evañceva anatthataṃ.</p>

<p>
<span class="parno">144</span>
<a class="ms" id="p_3v_1531"></a>
ullikhi dhovanā ceva,<br>
vicāraṇañca chedanaṃ;<br>
bandhano vaṭṭi kaṇḍusa,<br>
daḷhīkammānuvātikā.</p>

<p>
<span class="parno">145</span>
<a class="ms" id="p_3v_1532"></a>
paribhaṇḍaṃ ovaddheyyaṃ,<br>
maddanā nimittaṃ kathā;<br>
kukku sannidhi nissaggi,<br>
na kappaññatra te tayo.</p>
</blockquote>
<hr>
<blockquote>

<p>
<span class="parno">146</span>
<a class="ms" id="p_3v_1533"></a>
aññatra pañcātireke,<br>
sañchinnena samaṇḍalī;<br>
nāññatra puggalā sammā,<br>
nissīmaṭṭhonumodati.</p>

<p>
<span class="parno">147</span>
<a class="ms" id="p_3v_1534"></a>
kathinānatthataṃ hoti,<br>
evaṃ buddhena desitaṃ;<br>
ahatākappapiloti,<br>
paṃsu pāpaṇikāya ca.</p>

<p>
<span class="parno">148</span>
<a class="ms" id="p_3v_1535"></a>
animittāparikathā,<br>
akukku ca asannidhi;<br>
anissaggi kappakate,<br>
tathā ticīvarena ca.</p>

<p>
<span class="parno">149</span>
<a class="ms" id="p_3v_1536"></a>
pañcake vātireke vā,<br>
chinne samaṇḍalīkate;<br>
puggalassatthārā sammā,<br>
sīmaṭṭho anumodati.</p>

<p>
<span class="parno">150</span>
<a class="ms" id="p_3v_1537"></a>
evaṃ kathinattharaṇaṃ,<br>
ubbhārassaṭṭhamātikā;<br>
pakkamananti niṭṭhānaṃ,<br>
sanniṭṭhānañca nāsanaṃ.</p>
</blockquote>
<hr>
<blockquote>

<p>
<span class="parno">151</span>
<a class="ms" id="p_3v_1538"></a>
savanaṃ āsāvacchedi,<br>
sīmā sahubbhāraṭṭhamī;<br>
katacīvaramādāya,<br>
"na paccessan"ti gacchati.</p>

<p>
<span class="parno">152</span>
<a class="ms" id="p_3v_1539"></a>
tassa taṃ kathinuddhāro,<br>
hoti pakkamanantiko;<br>
ādāya cīvaraṃ yāti,<br>
nissīme idaṃ cintayi.</p>

<p>
<span class="parno">153</span>
<a class="ms" id="p_3v_1540"></a>
"kāressaṃ na paccessan"ti,<br>
niṭṭhāne kathinuddhāro;<br>
ādāya nissīmaṃ neva,<br>
"na paccessan"ti mānaso.</p>

<p>
<span class="parno">154</span>
<a class="ms" id="p_3v_1541"></a>
tassa taṃ kathinuddhāro,<br>
sanniṭṭhānantiko bhave;<br>
ādāya cīvaraṃ yāti,<br>
nissīme idaṃ cintayi.</p>

<p>
<span class="parno">155</span>
<a class="ms" id="p_3v_1542"></a>
"kāressaṃ na paccessan"ti,<br>
kayiraṃ tassa nassati;<br>
tassa taṃ kathinuddhāro,<br>
bhavati nāsanantiko.</p>
</blockquote>
<hr>
<blockquote>

<p>
<span class="parno">156</span>
<a class="ms" id="p_3v_1543"></a>
ādāya yāti "paccessaṃ",<br>
bahi kāreti cīvaraṃ;<br>
katacīvaro suṇāti,<br>
ubbhataṃ kathinaṃ tahiṃ.</p>

<p>
<span class="parno">157</span>
<a class="ms" id="p_3v_1544"></a>
tassa taṃ kathinuddhāro,<br>
bhavati savanantiko;<br>
ādāya yāti "paccessaṃ",<br>
bahi kāreti cīvaraṃ.</p>

<p>
<span class="parno">158</span>
<a class="ms" id="p_3v_1545"></a>
katacīvaro bahiddhā,<br>
nāmeti kathinuddhāraṃ;<br>
tassa taṃ kathinuddhāro,<br>
sīmātikkantiko bhave.</p>

<p>
<span class="parno">159</span>
<a class="ms" id="p_3v_1546"></a>
ādāya yāti "paccessaṃ",<br>
bahi kāreti cīvaraṃ;<br>
katacīvaro paccessaṃ,<br>
sambhoti kathinuddhāraṃ.</p>
</blockquote>
<hr>
<blockquote>

<p>
<span class="parno">160</span>
<a class="ms" id="p_3v_1547"></a>
tassa taṃ kathinuddhāro,<br>
saha bhikkhūhi jāyati;<br>
ādāya ca samādāya,<br>
sattasattavidhā gati.</p>

<p>
<span class="parno">161</span>
<a class="ms" id="p_3v_1548"></a>
pakkamanantikā natthi,<br>
chakke vippakate gati;<br>
ādāya nissīmagataṃ,<br>
kāressaṃ iti jāyati.</p>

<p>
<span class="parno">162</span>
<a class="ms" id="p_3v_1549"></a>
niṭṭhānaṃ sanniṭṭhānañca,<br>
nāsanañca ime tayo;<br>
ādāya "na paccessan"ti,<br>
bahisīme karomiti.</p>

<p>
<span class="parno">163</span>
<a class="ms" id="p_3v_1550"></a>
niṭṭhānaṃ sanniṭṭhānampi,<br>
nāsanampi idaṃ tayo;<br>
anadhiṭṭhitena nevassa,<br>
heṭṭhā tīṇi nayāvidhi.</p>
</blockquote>
<hr>
<blockquote>

<p>
<span class="parno">164</span>
<a class="ms" id="p_3v_1551"></a>
ādāya yāti paccessaṃ,<br>
bahisīme karomiti;<br>
"na paccessan"ti kāreti,<br>
niṭṭhāne kathinuddhāro.</p>

<p>
<span class="parno">165</span>
<a class="ms" id="p_3v_1552"></a>
sanniṭṭhānaṃ nāsanañca,<br>
savanasīmātikkamā;<br>
saha bhikkhūhi jāyetha,<br>
evaṃ pannarasaṃ gati.</p>

<p>
<span class="parno">166</span>
<a class="ms" id="p_3v_1553"></a>
samādāya vippakatā,<br>
samādāya punā tathā;<br>
ime te caturo vārā,<br>
sabbe pannarasavidhi.</p>

<p>
<span class="parno">167</span>
<a class="ms" id="p_3v_1554"></a>
anāsāya ca āsāya,<br>
karaṇīyo ca te tayo;<br>
nayato taṃ vijāneyya,<br>
tayo dvādasa dvādasa.</p>

<p>
<span class="parno">168</span>
<a class="ms" id="p_3v_1555"></a>
apavilānā navettha,<br>
phāsu pañcavidhā tahiṃ;<br>
palibodhāpalibodhā,<br>
uddānaṃ nayato katanti.</p>
</blockquote>

<p>
<span class="parno">169</span>
<a class="ms" id="p_3v_1556"></a>
imamhi khandhake vatthū doḷasakapeyyālamukhāni ekasataṃ aṭṭhārasa.</p>
<p class="endsection">
<span class="parno">170</span>
<a class="ms" id="p_3v_1557"></a>
kathinakkhandhako niṭṭhito.</p>

</div><!--End Pali-->
</section>

<div id="nextprev"><a id="previous-sutta" href="../vi/kd6.html"></a><a id="next-sutta" href="../vi/kd8.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../vi/vi.html">Vinaya Pitaka</a><a href="../vi/kd.html">Khandaka</a>Khandaka 7 - The Kathina
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
