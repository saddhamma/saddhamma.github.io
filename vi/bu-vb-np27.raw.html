<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Vibhanga (Bhikkhu) - Nissaggiya Pācittiya 27</title>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
</head>
<body>
<div id="container">
<header>
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../kp/kp.html">The Khuddakapatha</a></li>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="topmenu" id="vi"><a class="pressed" href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li>
<li><a class="pressed" href="../vi/bu-vb.html" title="Monk’s Rules">Bhikkhu Vibhanga</a></li>
<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>

			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
<li class="topmenu" id="bq"><a href="../bq/bq.html">Buddha</a></li>
<li class="topmenu" id="dq"><a href="../dq/dq.html">Dhamma</a></li>
<li class="topmenu" id="sq"><a href="../sq/sq.html">Sangha</a></li>
<li class="topmenu" id="et"><a href="../et/et.html">Training</a></li>
<li class="topmenu" id="es"><a href="../es/es.html">Samadhi</a></li>
<li class="topmenu" id="ev"><a href="../ev/ev.html">Vigilance</a></li>
<li class="topmenu" id="nh"><a href="../nh/nh.html">Noble Hospitality</a></li>
<li class="topmenu" id="nt"><a href="../nt/nt.html">Notes on Dhamma</a></li>
<li class="toplast" id="qa"><a href="../qa/qa.html">Questions & Answers</a></li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Vinaya Pitaka - Monastic Rules</h2>

	<ul id="vbnav">
	 <li><a href="../vi/bu-vb-pj.html">Pārājikas</a></li>
   <li><a href="../vi/bu-vb-sn.html">Sanghādisesas</a></li>
   <li><a href="../vi/bu-vb-an.html">Aniyatas</a></li>
   <li id="active"><a href="../vi/bu-vb-np.html">Nissaggiya Pācittiyas</a></li>
   <li><a href="../vi/bu-vb-pc.html">Pācittiyas</a></li>
   <li><a href="../vi/bu-vb-pd.html">Pāṭidesanīyas</a></li>
   <li><a href="../vi/bu-vb-sk.html">Sekhiyas</a></li>
	<li><a href="../vi/bu-vb-as.html">Adhikaraṇa-Samathās</a></li>
	</ul>

<h2>Bhikkhu Vibhanga - Nissaggiya Pācittiya 27: The Long Training Rule on Weavers.</h2>

<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span>.</li>
</ul>
</div>

<section class="raw_sutta">
<div lang="en">
</div><!--End English-->

<div lang="pi"><!--Pali-->
<hr>

<p>
<span class="parno">1</span>
<a class="ms" id="p_1v_2362"></a>
<a class="msdiv" id="msdiv641"></a>
tena samayena buddho bhagavā sāvatthiyaṃ viharati jetavane anāthapiṇḍikassa
ārāme. tena kho pana samayena aññataro puriso pavāsaṃ gacchanto pajāpatiṃ
etadavoca—  "suttaṃ dhārayitvā amukassa tantavāyassa dehi, cīvaraṃ vāyāpetvā
nikkhipa, āgato ayyaṃ upanandaṃ cīvarena acchādessāmī"ti. assosi kho aññataro
piṇḍacāriko bhikkhu tassa purisassa imaṃ vācaṃ bhāsamānassa. atha kho so
bhikkhu yenāyasmā upanando sakyaputto tenupasankami; upasankamitvā āyasmantaṃ
upanandaṃ sakyaputtaṃ etadavoca—  "mahāpuññosi tvaṃ, āvuso upananda, amukasmiṃ
okāse aññataro puriso pavāsaṃ gacchanto pajāpatiṃ etadavoca—  ‘suttaṃ
dhārayitvā amukassa tantavāyassa dehi, cīvaraṃ vāyāpetvā nikkhipa, āgato ayyaṃ
upanandaṃ cīvarena acchādessāmī’"ti. "atthāvuso, maṃ so upaṭṭhāko"ti. sopi kho
tantavāyo āyasmato upanandassa sakyaputtassa upaṭṭhāko hoti.</p>

<p>
<span class="parno">2</span>
<a class="ms" id="p_1v_2363"></a>
atha kho āyasmā upanando sakyaputto yena so tantavāyo tenupasankami;
upasankamitvā taṃ tantavāyaṃ etadavoca—  "idaṃ kho, āvuso, cīvaraṃ maṃ uddissa
viyyati; āyatañca karohi vitthatañca. appitañca suvītañca suppavāyitañca
suvilekhitañca suvitacchitañca karohī"ti. "ete kho me, bhante, suttaṃ
dhārayitvā adaṃsu; iminā suttena cīvaraṃ vināhī"ti. "na, bhante, sakkā āyataṃ
vā vitthataṃ vā appitaṃ vā kātuṃ. sakkā ca kho, bhante, suvītañca
suppavāyitañca suvilekhitañca suvitacchitañca kātun"ti. "ingha tvaṃ, āvuso,
āyatañca karohi vitthatañca appitañca. na tena suttena paṭibaddhaṃ
bhavissatī"ti.</p>

<p>
<span class="parno">3</span>
<a class="ms" id="p_1v_2364"></a>
atha kho so tantavāyo yathābhataṃ suttaṃ tante upanetvā yena sā itthī
tenupasankami; upasankamitvā taṃ itthiṃ etadavoca—  "suttena, ayye, attho"ti.
"nanu tvaṃ ayyo mayā vutto—  ‘iminā suttena cīvaraṃ vināhī’"ti. "saccāhaṃ,
ayye, tayā vutto—  ‘iminā suttena cīvaraṃ vināhī’ti. api ca maṃ ayyo upanando
evamāha—  ‘ingha tvaṃ, āvuso, āyatañca karohi vitthatañca appitañca, na tena
suttena paṭibaddhaṃ bhavissatī’"ti. atha kho sā itthī yattakaṃyeva suttaṃ
paṭhamaṃ adāsi tattakaṃ pacchā adāsi. assosi kho āyasmā upanando sakyaputto—
"so kira puriso pavāsato āgato"ti. atha kho āyasmā upanando sakyaputto yena
tassa purisassa nivesanaṃ tenupasankami; upasankamitvā paññatte āsane nisīdi.
atha kho so puriso yenāyasmā upanando sakyaputto tenupasankami; upasankamitvā
āyasmantaṃ upanandaṃ sakyaputtaṃ abhivādetvā ekamantaṃ nisīdi. ekamantaṃ
nisinno kho so puriso pajāpatiṃ etadavoca—  "vītaṃ taṃ cīvaran"ti? "āmāyya,
vītaṃ taṃ cīvaran"ti. "āhara, ayyaṃ upanandaṃ cīvarena acchādessāmī"ti. atha
kho sā itthī taṃ cīvaraṃ nīharitvā sāmikassa datvā etamatthaṃ ārocesi. atha kho
so puriso āyasmato upanandassa sakyaputtassa cīvaraṃ datvā ujjhāyati khiyyati
vipāceti—  "mahicchā ime samaṇā sakyaputtiyā asantuṭṭhā. nayime sukarā cīvarena
acchādetuṃ. kathañhi nāma ayyo upanando mayā pubbe appavārito tantavāye
upasankamitvā cīvare vikappaṃ āpajjissatī"ti.</p>

<p>
<span class="parno">4</span>
<a class="ms" id="p_1v_2365"></a>
assosuṃ kho bhikkhū tassa purisassa ujjhāyantassa khiyyantassa vipācentassa. ye
te bhikkhū appicchā … pe …   te ujjhāyanti khiyyanti vipācenti—  "kathañhi nāma
āyasmā upanando sakyaputto pubbe appavārito gahapatikassa tantavāye
upasankamitvā cīvare vikappaṃ āpajjissatī"ti.</p>

<p>
<span class="parno">5</span>
<a class="ms" id="p_1v_2366"></a>
atha kho te bhikkhū āyasmantaṃ upanandaṃ sakyaputtaṃ anekapariyāyena
vigarahitvā bhagavato etamatthaṃ ārocesuṃ … pe …   "saccaṃ kira tvaṃ, upananda,
pubbe appavārito gahapatikassa tantavāye upasankamitvā cīvare vikappaṃ
āpajjī"ti? "saccaṃ, bhagavā"ti. "ñātako te, upananda, aññātako"ti? "aññātako,
bhagavā"ti. "aññātako, moghapurisa, aññātakassa na jānāti patirūpaṃ vā
appatirūpaṃ vā santaṃ vā asantaṃ vā. tattha nāma tvaṃ, moghapurisa, pubbe
appavārito aññātakassa gahapatikassa tantavāye upasankamitvā cīvare vikappaṃ
āpajjissasi. netaṃ, moghapurisa, appasannānaṃ vā pasādāya … pe …   evañca pana,
bhikkhave, imaṃ sikkhāpadaṃ uddiseyyātha— </p>
<hr>

<p>
<span class="parno">6</span>
<a class="ms" id="p_1v_2367"></a>
<a class="msdiv" id="msdiv642"></a>
<strong class="rule">"bhikkhuṃ paneva uddissa aññātako gahapati vā gahapatānī
vā tantavāyehi cīvaraṃ vāyāpeyya, tatra ce so bhikkhu pubbe appavārito
tantavāye upasankamitvā cīvare vikappaṃ āpajjeyya—  ‘idaṃ kho, āvuso, cīvaraṃ
maṃ uddissa viyyati. āyatañca karotha vitthatañca. appitañca suvītañca
suppavāyitañca suvilekhitañca suvitacchitañca karotha. appeva nāma mayampi
āyasmantānaṃ kiñcimattaṃ anupadajjeyyāmā’ti. evañca so bhikkhu vatvā
kiñcimattaṃ anupadajjeyya antamaso piṇḍapātamattampi, nissaggiyaṃ pācittiyan"</strong>ti.
(<em>27</em>:<strong>46</strong>)</p>
<hr>

<p>
<span class="parno">7</span>
<a class="ms" id="p_1v_2368"></a>
<a class="msdiv" id="msdiv643"></a>
<strong>bhikkhuṃ paneva uddissā</strong>ti bhikkhussatthāya bhikkhuṃ ārammaṇaṃ
karitvā bhikkhuṃ acchādetukāmo.</p>

<p>
<span class="parno">8</span>
<a class="ms" id="p_1v_2369"></a>
<strong>aññātako</strong> nāma mātito vā pitito vā yāva sattamā pitāmahayugā
asambaddho.</p>

<p>
<span class="parno">9</span>
<a class="ms" id="p_1v_2370"></a>
<strong>gahapati</strong> nāma yo koci agāraṃ ajjhāvasati.</p>

<p>
<span class="parno">10</span>
<a class="ms" id="p_1v_2371"></a>
<strong>gahapatānī</strong> nāma yā kāci agāraṃ ajjhāvasati.</p>

<p>
<span class="parno">11</span>
<a class="ms" id="p_1v_2372"></a>
<strong>tantavāyehī</strong>ti pesakārehi.</p>

<p>
<span class="parno">12</span>
<a class="ms" id="p_1v_2373"></a>
<strong>cīvaraṃ</strong> nāma channaṃ cīvarānaṃ aññataraṃ cīvaraṃ
vikappanupagaṃ pacchimaṃ.</p>

<p>
<span class="parno">13</span>
<a class="ms" id="p_1v_2374"></a>
<strong>vāyāpeyyā</strong>ti vināpeti.</p>

<p>
<span class="parno">14</span>
<a class="ms" id="p_1v_2375"></a>
<strong>tatra ce so bhikkhū</strong>ti yaṃ bhikkhuṃ uddissa cīvaraṃ viyyati so
bhikkhu.</p>

<p>
<span class="parno">15</span>
<a class="ms" id="p_1v_2376"></a>
<strong>pubbe appavārito</strong>ti pubbe avutto hoti—  "kīdisena te, bhante,
cīvarena attho, kīdisaṃ te cīvaraṃ vāyāpemī"ti?</p>

<p>
<span class="parno">16</span>
<a class="ms" id="p_1v_2377"></a>
<strong>tantavāye upasankamitvā</strong>ti gharaṃ gantvā yattha katthaci
upasankamitvā.</p>

<p>
<span class="parno">17</span>
<a class="ms" id="p_1v_2378"></a>
<strong>cīvare vikappaṃ āpajjeyyā</strong>ti—  "idaṃ kho, āvuso, cīvaraṃ maṃ
uddissa viyyati, āyatañca karotha vitthatañca. appitañca suvītañca
suppavāyitañca suvilekhitañca suvitacchitañca karotha. appeva nāma mayampi
āyasmantānaṃ kiñcimattaṃ anupadajjeyyāmā"ti.</p>
<hr>

<p>
<span class="parno">18</span>
<a class="ms" id="p_1v_2379"></a>
<strong>evañca so bhikkhu vatvā kiñcimattaṃ anupadajjeyya antamaso
piṇḍapātamattampī</strong>ti.
<strong>piṇḍapāto</strong> nāma yāgupi bhattampi khādanīyampi cuṇṇapiṇḍopi
dantakaṭṭhampi dasikasuttampi, antamaso dhammampi bhaṇati.</p>

<p>
<span class="parno">19</span>
<a class="ms" id="p_1v_2380"></a>
tassa vacanena āyataṃ vā vitthataṃ vā appitaṃ vā karoti, payoge dukkaṭaṃ.
paṭilābhena nissaggiyaṃ hoti. nissajjitabbaṃ sanghassa vā gaṇassa vā puggalassa
vā. evañca pana, bhikkhave, nissajjitabbaṃ … pe …   "idaṃ me, bhante, cīvaraṃ
pubbe appavārito aññātakassa gahapatikassa tantavāye upasankamitvā cīvare
vikappaṃ āpannaṃ nissaggiyaṃ. imāhaṃ sanghassa nissajjāmī"ti … pe …   dadeyyāti … pe …
dadeyyunti … pe …   āyasmato dammīti.</p>
<hr>

<p>
<span class="parno">20</span>
<a class="ms" id="p_1v_2381"></a>
<a class="msdiv" id="msdiv644"></a>
aññātake aññātakasaññī pubbe appavārito gahapatikassa tantavāye upasankamitvā
cīvare vikappaṃ āpajjati, nissaggiyaṃ pācittiyaṃ. aññātake vematiko pubbe
appavārito gahapatikassa tantavāye upasankamitvā cīvare vikappaṃ āpajjati,
nissaggiyaṃ pācittiyaṃ. aññātake ñātakasaññī pubbe appavārito gahapatikassa
tantavāye upasankamitvā cīvare vikappaṃ āpajjati, nissaggiyaṃ pācittiyaṃ.</p>

<p>
<span class="parno">21</span>
<a class="ms" id="p_1v_2382"></a>
ñātake añātakasaññī, āpatti dukkaṭassa. ñātake vematiko, āpatti dukkaṭassa.
ñātake ñātakasaññī, anāpatti.</p>
<hr>

<p>
<span class="parno">22</span>
<a class="ms" id="p_1v_2383"></a>
<a class="msdiv" id="msdiv645"></a>
anāpatti—  ñātakānaṃ, pavāritānaṃ, aññassatthāya, attano dhanena, mahagghaṃ
vāyāpetukāmassa appagghaṃ vāyāpeti, ummattakassa, ādikammikassāti.</p>
<p class="endsutta">
<span class="parno">23</span>
<a class="ms" id="p_1v_2384"></a>
mahāpesakārasikkhāpadaṃ niṭṭhitaṃ sattamaṃ.</p>

</div><!--End Pali-->

<div id="nextprev"><a id="previous-sutta" href="../vi/bu-vb-np26.html"></a><a id="next-sutta" href="../vi/bu-vb-np28.html"></a></div>
</section>
</div><!--content-->
<footer>
<div id="breadcrumbs">
<a href="../home/index.html">Home</a><a href="../vi/vi.html">Vinaya Pitaka</a><a href="../vi/bu-vb.html">Bhikkhu Vibhanga</a><a href="../vi/bu-vb-np.html">Nissaggiya Pācittiyas</a>Nissaggiya Pācittiya 27
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
