<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Vibhanga (Bhikkhu) - Pācittiya 2</title>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
</head>
<body>
<div id="container">
<header>
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../kp/kp.html">The Khuddakapatha</a></li>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a class="pressed" href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li>
<li><a class="pressed" href="../vi/bu-vb.html" title="Monk’s Rules">Bhikkhu Vibhanga</a></li>
<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Vinaya Pitaka - Monastic Rules</h2>

	<ul id="vbnav">
	 <li><a href="../vi/bu-vb-pj.html">Pārājikas</a></li>
   <li><a href="../vi/bu-vb-sn.html">Sanghādisesas</a></li>
   <li><a href="../vi/bu-vb-an.html">Aniyatas</a></li>
   <li><a href="../vi/bu-vb-np.html">Nissaggiya Pācittiyas</a></li>
   <li id="active"><a href="../vi/bu-vb-pc.html">Pācittiyas</a></li>
   <li><a href="../vi/bu-vb-pd.html">Pāṭidesanīyas</a></li>
   <li><a href="../vi/bu-vb-sk.html">Sekhiyas</a></li>
	<li><a href="../vi/bu-vb-as.html">Adhikaraṇa-Samathās</a></li>
	</ul>

<h2>Bhikkhu Vibhanga - Pācittiya 2: The Training Rule on Abusive Speech.</h2>

<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span>.</li>
</ul>
</div>

<section class="raw_sutta">
<div lang="en">
</div><!--End English-->

<div lang="pi"><!--Pali-->
<hr>

<p>
<span class="parno">1</span>
<a class="ms" id="p_2v_29"></a>
<a class="msdiv" id="msdiv12"></a>
tena samayena buddho bhagavā sāvatthiyaṃ viharati jetavane anāthapiṇḍikassa
ārāme. tena kho pana samayena chabbaggiyā bhikkhū pesalehi bhikkhūhi saddhiṃ
bhaṇḍantā pesale bhikkhū omasanti—  jātiyāpi, nāmenapi, gottenapi, kammenapi,
sippenapi, ābādhenapi, lingenapi, kilesenapi, āpattiyāpi; hīnenapi akkosena
khuṃsenti vambhenti. ye te bhikkhū appicchā … pe …   te ujjhāyanti khiyyanti
vipācenti—  "kathañhi nāma chabbaggiyā bhikkhū pesalehi bhikkhūhi saddhiṃ
bhaṇḍantā pesale bhikkhū omasissanti—  jātiyāpi, nāmenapi, gottenapi,
kammenapi, sippenapi, ābādhenapi, lingenapi, kilesenapi, āpattiyāpi; hīnenapi
akkosena khuṃsessanti vambhessantī"ti.</p>

<p>
<span class="parno">2</span>
<a class="ms" id="p_2v_30"></a>
atha kho te bhikkhū chabbaggiye bhikkhū anekapariyāyena vigarahitvā bhagavato
etamatthaṃ ārocesuṃ … pe …   "saccaṃ kira tumhe, bhikkhave, pesalehi bhikkhūhi
saddhiṃ bhaṇḍantā pesale bhikkhū omasatha—  jātiyāpi … pe …   hīnenapi akkosena
khuṃsetha vambhethā"ti? "saccaṃ, bhagavā"ti. vigarahi buddho bhagavā … pe …
kathañhi nāma tumhe, moghapurisā, pesalehi bhikkhūhi saddhiṃ bhaṇḍantā pesale
bhikkhū omasissatha—  jātiyāpi … pe …   hīnenapi akkosena khuṃsessatha
vambhessatha. netaṃ, moghapurisā, appasannānaṃ vā pasādāya … pe …   vigarahitvā … pe …
dhammiṃ kathaṃ katvā bhikkhū āmantesi— </p>

<p>
<span class="parno">3</span>
<a class="ms" id="p_2v_31"></a>
<a class="msdiv" id="msdiv13"></a>
"bhūtapubbaṃ, bhikkhave, takkasilāyaṃ aññatarassa brāhmaṇassa nandivisālo nāma
balībaddo ahosi. atha kho, bhikkhave, nandivisālo balībaddo taṃ brāhmaṇaṃ
etadavoca—  ‘gaccha tvaṃ, brāhmaṇa, seṭṭhinā saddhiṃ sahassena abbhutaṃ karohi—
mayhaṃ balībaddo sakaṭasataṃ atibaddhaṃ pavaṭṭessatī’ti. atha kho, bhikkhave,
so brāhmaṇo seṭṭhinā saddhiṃ sahassena abbhutaṃ akāsi—  mayhaṃ balībaddo
sakaṭasataṃ atibaddhaṃ pavaṭṭessatīti. atha kho, bhikkhave, so brāhmaṇo
sakaṭasataṃ atibandhitvā nandivisālaṃ balībaddaṃ yuñjitvā etadavoca—  ‘gaccha,
kūṭa, vahassu, kūṭā’ti. atha kho, bhikkhave, nandivisālo balībaddo tattheva
aṭṭhāsi. atha kho, bhikkhave, so brāhmaṇo sahassena parājito pajjhāyi. atha
kho, bhikkhave, nandivisālo balībaddo taṃ brāhmaṇaṃ etadavoca—  ‘kissa tvaṃ,
brāhmaṇa, pajjhāyasī’ti? ‘tathā hi panāhaṃ, bho, tayā sahassena parājito’ti.
‘kissa pana maṃ tvaṃ, brāhmaṇa, akūṭaṃ kūṭavādena pāpesi? gaccha tvaṃ,
brāhmaṇa, seṭṭhinā saddhiṃ dvīhi sahassehi abbhutaṃ karohi—

"mayhaṃ balībaddo sakaṭasataṃ atibaddhaṃ pavaṭṭessatī"’ti. ‘mā ca maṃ akūṭaṃ
kūṭavādena pāpesī’ti. atha kho, bhikkhave, so brāhmaṇo seṭṭhinā saddhiṃ dvīhi
sahassehi abbhutaṃ akāsi—  ‘mayhaṃ balībaddo sakaṭasataṃ atibaddhaṃ
pavaṭṭessatī’ti. atha kho, bhikkhave, so brāhmaṇo sakaṭasataṃ atibandhitvā
nandivisālaṃ balībaddaṃ yuñjitvā etadavoca—  ‘gaccha, bhadra, vahassu,
bhadrā’ti. atha kho, bhikkhave, nandivisālo balībaddo sakaṭasataṃ atibaddhaṃ
pavaṭṭesi.
</p>
<hr>
<blockquote>

<p>
<span class="parno">4</span>
<a class="ms" id="p_2v_32"></a>
manāpameva bhāseyya,<br>
nāmanāpaṃ kudācanaṃ;<br>
manāpaṃ bhāsamānassa,<br>
garuṃ bhāraṃ udabbahi;<br>
dhanañca naṃ alābhesi,<br>
tena cattamano ahūti.<br></p>
</blockquote>

<p>
<span class="parno">5</span>
<a class="ms" id="p_2v_33"></a>
tadāpi me, bhikkhave, amanāpā khuṃsanā vambhanā. kimangaṃ pana etarahi manāpā
bhavissati khuṃsanā vambhanā? netaṃ, bhikkhave, appasannānaṃ vā pasādāya … pe …
evañca pana, bhikkhave, imaṃ sikkhāpadaṃ uddiseyyātha— </p>
<hr>

<p>
<span class="parno">6</span>
<a class="ms" id="p_2v_34"></a>
<a class="msdiv" id="msdiv14"></a>
<strong class="rule">"omasavāde pācittiyan"</strong>ti. (<em>2</em>:<strong>51</strong>)</p>
<hr>

<p>
<span class="parno">7</span>
<a class="ms" id="p_2v_35"></a>
<a class="msdiv" id="msdiv15"></a>
<strong>omasavādo</strong> nāma dasahi ākārehi omasati—  jātiyāpi, nāmenapi,
gottenapi, kammenapi, sippenapi, ābādhenapi, lingenapi, kilesenapi, āpattiyāpi,
akkosenapi.</p>
<hr>

<p>
<span class="parno">8</span>
<a class="ms" id="p_2v_36"></a>
<strong>jāti</strong> nāma dve jātiyo—  hīnā ca jāti ukkaṭṭhā ca jāti.
<strong>hīnā</strong> nāma jāti—  caṇḍālajāti, venajāti, nesādajāti,
rathakārajāti, pukkusajāti. esā hīnā nāma jāti.
<strong>ukkaṭṭhā</strong> nāma jāti—  khattiyajāti, brāhmaṇajāti. esā ukkaṭṭhā
nāma jāti.</p>

<p>
<span class="parno">9</span>
<a class="ms" id="p_2v_37"></a>
<strong>nāmaṃ</strong> nāma dve nāmāni—  hīnañca nāmaṃ ukkaṭṭhañca nāmaṃ.
<strong>hīnaṃ</strong> nāma nāmaṃ—  avakaṇṇakaṃ, javakaṇṇakaṃ, dhaniṭṭhakaṃ,
saviṭṭhakaṃ, kulavaḍḍhakaṃ, tesu tesu vā pana janapadesu oññātaṃ avaññātaṃ
hīḷitaṃ paribhūtaṃ acittīkataṃ, etaṃ hīnaṃ nāma nāmaṃ.
<strong>ukkaṭṭhaṃ</strong> nāma nāmaṃ—  buddhappaṭisaṃyuttaṃ,
dhammappaṭisaṃyuttaṃ, saṇghappaṭisaṃyuttaṃ, tesu tesu vā pana janapadesu
anoññātaṃ anavaññātaṃ ahīḷitaṃ aparibhūtaṃ cittīkataṃ, etaṃ ukkaṭṭhaṃ nāma
nāmaṃ.</p>

<p>
<span class="parno">10</span>
<a class="ms" id="p_2v_38"></a>
<strong>gottaṃ</strong> nāma dve gottāni—  hīnañca gottaṃ ukkaṭṭhañca gottaṃ.
<strong>hīnaṃ</strong> nāma gottaṃ—  kosiyagottaṃ, bhāradvājagottaṃ, tesu tesu
vā pana janapadesu oññātaṃ avaññātaṃ hīḷitaṃ paribhūtaṃ acittīkataṃ, etaṃ hīnaṃ
nāma gottaṃ.
<strong>ukkaṭṭhaṃ</strong> nāma gottaṃ—  gotamagottaṃ, moggallānagottaṃ,
kaccānagottaṃ, vāsiṭṭhagottaṃ, tesu tesu vā pana janapadesu anoññātaṃ
anavaññātaṃ ahīḷitaṃ aparibhūtaṃ cittīkataṃ, etaṃ ukkaṭṭhaṃ nāma gottaṃ.</p>

<p>
<span class="parno">11</span>
<a class="ms" id="p_2v_39"></a>
<strong>kammaṃ</strong> nāma dve kammāni—  hīnañca kammaṃ ukkaṭṭhañca kammaṃ.
<strong>hīnaṃ</strong> nāma kammaṃ—  koṭṭhakakammaṃ, pupphachaḍḍakakammaṃ, tesu
tesu vā pana janapadesu oññātaṃ avaññātaṃ hīḷitaṃ paribhūtaṃ acittīkataṃ, etaṃ
hīnaṃ nāma kammaṃ.
<strong>ukkaṭṭhaṃ</strong> nāma kammaṃ—  kasi, vaṇijjā, gorakkhā, tesu tesu vā
pana janapadesu anoññātaṃ anavaññātaṃ ahīḷitaṃ aparibhūtaṃ cittīkataṃ. etaṃ
ukkaṭṭhaṃ nāma kammaṃ.</p>

<p>
<span class="parno">12</span>
<a class="ms" id="p_2v_40"></a>
<strong>sippaṃ</strong> nāma dve sippāni—  hīnañca sippaṃ ukkaṭṭhañca sippaṃ.
<strong>hīnaṃ</strong> nāma sippaṃ—  naḷakārasippaṃ, kumbhakārasippaṃ,
pesakārasippaṃ, cammakārasippaṃ, nahāpitasippaṃ, tesu tesu vā pana janapadesu
oññātaṃ avaññātaṃ hīḷitaṃ paribhūtaṃ acittīkataṃ. etaṃ hīnaṃ nāma sippaṃ.
<strong>ukkaṭṭhaṃ</strong> nāma sippaṃ—  muddā, gaṇanā, lekhā, tesu tesu vā
pana janapadesu anoññātaṃ anavaññātaṃ ahīḷitaṃ aparibhūtaṃ cittīkataṃ, etaṃ
ukkaṭṭhaṃ nāma sippaṃ.</p>

<p>
<span class="parno">13</span>
<a class="ms" id="p_2v_41"></a>
sabbepi
<strong>ābādhā</strong> hīnā, api ca madhumeho ābādho ukkaṭṭho.</p>

<p>
<span class="parno">14</span>
<a class="ms" id="p_2v_42"></a>
<strong>lingaṃ</strong> nāma dve lingāni—  hīnañca lingaṃ ukkaṭṭhañca lingaṃ.
<strong>hīnaṃ</strong> nāma lingaṃ—  atidīghaṃ, atirassaṃ, atikaṇhaṃ,
accodātaṃ, etaṃ hīnaṃ nāma lingaṃ.
<strong>ukkaṭṭhaṃ</strong> nāma lingaṃ—  nātidīghaṃ, nātirassaṃ, nātikaṇhaṃ,
nāccodātaṃ. etaṃ ukkaṭṭhaṃ nāma lingaṃ.</p>

<p>
<span class="parno">15</span>
<a class="ms" id="p_2v_43"></a>
sabbepi
<strong>kilesā</strong> hīnā.</p>

<p>
<span class="parno">16</span>
<a class="ms" id="p_2v_44"></a>
sabbāpi
<strong>āpattiyo</strong> hīnā. api ca sotāpattisamāpatti ukkaṭṭhā.</p>

<p>
<span class="parno">17</span>
<a class="ms" id="p_2v_45"></a>
<strong>akkoso</strong> nāma dve akkosā—  hīno ca akkoso ukkaṭṭho ca akkoso.
<strong>hīno</strong> nāma akkoso—  oṭṭhosi, meṇḍosi, goṇosi, gadrabhosi,
tiracchānagatosi, nerayikosi; natthi tuyhaṃ sugati, duggatiyeva tuyhaṃ
pāṭikankhāti, yakārena vā bhakārena vā, kāṭakoṭacikāya vā, eso hīno nāma
akkoso.
<strong>ukkaṭṭho</strong> nāma akkoso—  paṇḍitosi, byattosi, medhāvīsi,
bahussutosi, dhammakathikosi, natthi tuyhaṃ duggati, sugatiyeva tuyhaṃ
pāṭikankhāti, eso ukkaṭṭho nāma akkoso.</p>
<hr>

<p>
<span class="parno">18</span>
<a class="ms" id="p_2v_46"></a>
<a class="msdiv" id="msdiv16"></a>
upasampanno upasampannaṃ khuṃsetukāmo vambhetukāmo mankukattukāmo hīnena hīnaṃ
vadeti, caṇḍālaṃ venaṃ nesādaṃ rathakāraṃ pukkusaṃ—  "caṇḍālosi, venosi,
nesādosi, rathakārosi, pukkusosī"ti bhaṇati, āpatti vācāya, vācāya
pācittiyassa.</p>

<p>
<span class="parno">19</span>
<a class="ms" id="p_2v_47"></a>
upasampanno upasampannaṃ khuṃsetukāmo vambhetukāmo mankukattukāmo hīnena
ukkaṭṭhaṃ vadeti, khattiyaṃ brāhmaṇaṃ—  "caṇḍālosi, venosi, nesādosi,
rathakārosi, pukkusosī"ti bhaṇati, āpatti vācāya, vācāya pācittiyassa.</p>

<p>
<span class="parno">20</span>
<a class="ms" id="p_2v_48"></a>
upasampanno upasampannaṃ khuṃsetukāmo vambhetukāmo mankukattukāmo ukkaṭṭhena
hīnaṃ vadeti, caṇḍālaṃ venaṃ nesādaṃ rathakāraṃ pukkusaṃ—  "khattiyosi,
brāhmaṇosī"ti bhaṇati, āpatti vācāya, vācāya pācittiyassa.</p>

<p>
<span class="parno">21</span>
<a class="ms" id="p_2v_49"></a>
upasampanno upasampannaṃ khuṃsetukāmo vambhetukāmo mankukattukāmo ukkaṭṭhena
ukkaṭṭhaṃ vadeti, khattiyaṃ brāhmaṇaṃ—  "khattiyosi, brāhmaṇosī"ti bhaṇati,
āpatti vācāya, vācāya pācittiyassa.</p>
<hr>

<p>
<span class="parno">22</span>
<a class="ms" id="p_2v_50"></a>
<a class="msdiv" id="msdiv17"></a>
upasampanno upasampannaṃ khuṃsetukāmo vambhetukāmo mankukattukāmo hīnena hīnaṃ
vadeti, avakaṇṇakaṃ javakaṇṇakaṃ dhaniṭṭhakaṃ saviṭṭhakaṃ kulavaḍḍhakaṃ—
"avakaṇṇakosi, javakaṇṇakosi, dhaniṭṭhakosi, saviṭṭhakosi, kulavaḍḍhakosī"ti
bhaṇati, āpatti vācāya, vācāya pācittiyassa.</p>

<p>
<span class="parno">23</span>
<a class="ms" id="p_2v_51"></a>
upasampanno upasampannaṃ khuṃsetukāmo vambhetukāmo mankukattukāmo hīnena
ukkaṭṭhaṃ vadeti, buddharakkhitaṃ dhammarakkhitaṃ saṇgharakkhitaṃ—
"avakaṇṇakosi, javakaṇṇakosi, dhaniṭṭhakosi, saviṭṭhakosi, kulavaḍḍhakosī"ti
bhaṇati, āpatti vācāya, vācāya pācittiyassa.</p>

<p>
<span class="parno">24</span>
<a class="ms" id="p_2v_52"></a>
upasampanno upasampannaṃ khuṃsetukāmo vambhetukāmo mankukattukāmo ukkaṭṭhena
hīnaṃ vadeti, avakaṇṇakaṃ javakaṇṇakaṃ dhaniṭṭhakaṃ saviṭṭhakaṃ kulavaḍḍhakaṃ—
"buddharakkhitosi, dhammarakkhitosi, saṇgharakkhitosī"ti bhaṇati, āpatti
vācāya, vācāya pācittiyassa.</p>

<p>
<span class="parno">25</span>
<a class="ms" id="p_2v_53"></a>
upasampanno upasampannaṃ khuṃsetukāmo vambhetukāmo mankukattukāmo ukkaṭṭhena
ukkaṭṭhaṃ vadeti, buddharakkhitaṃ dhammarakkhitaṃ saṇgharakkhitaṃ—
"buddharakkhitosi, dhammarakkhitosi, saṇgharakkhitosī"ti bhaṇati, āpatti
vācāya, vācāya pācittiyassa.</p>
<hr>

<p>
<span class="parno">26</span>
<a class="ms" id="p_2v_54"></a>
<a class="msdiv" id="msdiv18"></a>
upasampanno upasampannaṃ khuṃsetukāmo vambhetukāmo mankukattukāmo hīnena hīnaṃ
vadeti, kosiyaṃ bhāradvājaṃ—  "kosiyosi, bhāradvājosī"ti bhaṇati, āpatti
vācāya, vācāya pācittiyassa.</p>

<p>
<span class="parno">27</span>
<a class="ms" id="p_2v_55"></a>
upasampanno upasampannaṃ khuṃsetukāmo vambhetukāmo mankukattukāmo hīnena
ukkaṭṭhaṃ vadeti, gotamaṃ moggallānaṃ kaccānaṃ vāsiṭṭhaṃ—  "kosiyosi,
bhāradvājosī"ti bhaṇati, āpatti vācāya, vācāya pācittiyassa.</p>

<p>
<span class="parno">28</span>
<a class="ms" id="p_2v_56"></a>
upasampanno upasampannaṃ khuṃsetukāmo vambhetukāmo mankukattukāmo ukkaṭṭhena
hīnaṃ vadeti, kosiyaṃ bhāradvājaṃ—  "gotamosi, moggallānosi, kaccānosi,
vāsiṭṭhosī"ti bhaṇati, āpatti vācāya, vācāya pācittiyassa.</p>

<p>
<span class="parno">29</span>
<a class="ms" id="p_2v_57"></a>
upasampanno upasampannaṃ khuṃsetukāmo vambhetukāmo mankukattukāmo ukkaṭṭhena
ukkaṭṭhaṃ vadeti, gotamaṃ moggallānaṃ kaccānaṃ vāsiṭṭhaṃ—  "gotamosi,
moggallānosi, kaccānosi, vāsiṭṭhosī"ti bhaṇati, āpatti vācāya, vācāya
pācittiyassa.</p>
<hr>

<p>
<span class="parno">30</span>
<a class="ms" id="p_2v_58"></a>
<a class="msdiv" id="msdiv19"></a>
upasampanno upasampannaṃ khuṃsetukāmo vambhetukāmo mankukattukāmo hīnena hīnaṃ
vadeti, koṭṭhakaṃ pupphachaḍḍakaṃ—  "koṭṭhakosi, pupphachaḍḍakosī"ti bhaṇati,
āpatti vācāya, vācāya pācittiyassa.</p>

<p>
<span class="parno">31</span>
<a class="ms" id="p_2v_59"></a>
upasampanno upasampannaṃ khuṃsetukāmo vambhetukāmo mankukattukāmo hīnena
ukkaṭṭhaṃ vadeti, kassakaṃ vāṇijaṃ gorakkhaṃ—  "koṭṭhakosi, pupphachaḍḍakosī"ti
bhaṇati, āpatti vācāya, vācāya pācittiyassa.</p>

<p>
<span class="parno">32</span>
<a class="ms" id="p_2v_60"></a>
upasampanno upasampannaṃ khuṃsetukāmo vambhetukāmo mankukattukāmo ukkaṭṭhena
hīnaṃ vadeti, koṭṭhakaṃ pupphachaḍḍakaṃ—  "kassakosi, vāṇijosi, gorakkhosī"ti
bhaṇati, āpatti vācāya, vācāya pācittiyassa.</p>

<p>
<span class="parno">33</span>
<a class="ms" id="p_2v_61"></a>
upasampanno upasampannaṃ khuṃsetukāmo vambhetukāmo mankukattukāmo ukkaṭṭhena
ukkaṭṭhaṃ vadeti, kassakaṃ vāṇijaṃ gorakkhaṃ—  "kassakosi, vāṇijosi,
gorakkhosī"ti bhaṇati, āpatti vācāya, vācāya pācittiyassa.</p>
<hr>

<p>
<span class="parno">34</span>
<a class="ms" id="p_2v_62"></a>
<a class="msdiv" id="msdiv20"></a>
upasampanno upasampannaṃ khuṃsetukāmo vambhetukāmo mankukattukāmo hīnena hīnaṃ
vadeti, naḷakāraṃ kumbhakāraṃ pesakāraṃ cammakāraṃ nahāpitaṃ—  "naḷakārosi,
kumbhakārosi, pesakārosi, cammakārosi, nahāpitosī"ti bhaṇati, āpatti vācāya,
vācāya pācittiyassa.</p>

<p>
<span class="parno">35</span>
<a class="ms" id="p_2v_63"></a>
upasampanno upasampannaṃ khuṃsetukāmo vambhetukāmo mankukattukāmo hīnena
ukkaṭṭhaṃ vadeti, muddikaṃ gaṇakaṃ lekhakaṃ—  "naḷakārosi, kumbhakārosi,
pesakārosi, cammakārosi, nahāpitosī"ti bhaṇati, āpatti vācāya, vācāya
pācittiyassa.</p>

<p>
<span class="parno">36</span>
<a class="ms" id="p_2v_64"></a>
upasampanno upasampannaṃ khuṃsetukāmo vambhetukāmo mankukattukāmo ukkaṭṭhena
hīnaṃ vadeti, naḷakāraṃ kumbhakāraṃ pesakāraṃ cammakāraṃ nahāpitaṃ—
"muddikosi, gaṇakosi, lekhakosī"ti bhaṇati, āpatti vācāya, vācāya pācittiyassa.</p>

<p>
<span class="parno">37</span>
<a class="ms" id="p_2v_65"></a>
upasampanno upasampannaṃ khuṃsetukāmo vambhetukāmo mankukattukāmo ukkaṭṭhena
ukkaṭṭhaṃ vadeti, muddikaṃ gaṇakaṃ lekhakaṃ—  "muddikosi, gaṇakosi,
lekhakosī"ti bhaṇati, āpatti vācāya, vācāya pācittiyassa.</p>
<hr>

<p>
<span class="parno">38</span>
<a class="ms" id="p_2v_66"></a>
<a class="msdiv" id="msdiv21"></a>
upasampanno upasampannaṃ khuṃsetukāmo vambhetukāmo mankukattukāmo hīnena hīnaṃ
vadeti, kuṭṭhikaṃ gaṇḍikaṃ kilāsikaṃ sosikaṃ apamārikaṃ—  "kuṭṭhikosi,
gaṇḍikosi, kilāsikosi, sosikosi, apamārikosī"ti bhaṇati, āpatti vācāya, vācāya
pācittiyassa.</p>

<p>
<span class="parno">39</span>
<a class="ms" id="p_2v_67"></a>
upasampanno upasampannaṃ khuṃsetukāmo vambhetukāmo mankukattukāmo hīnena
ukkaṭṭhaṃ vadeti, madhumehikaṃ—  "kuṭṭhikosi, gaṇḍikosi, kilāsikosi, sosikosi,
apamārikosī"ti bhaṇati, āpatti vācāya, vācāya pācittiyassa.</p>

<p>
<span class="parno">40</span>
<a class="ms" id="p_2v_68"></a>
upasampanno upasampannaṃ khuṃsetukāmo vambhetukāmo mankukattukāmo ukkaṭṭhena
hīnaṃ vadeti, kuṭṭhikaṃ gaṇḍikaṃ kilāsikaṃ sosikaṃ apamārikaṃ—
"madhumehikosī"ti bhaṇati, āpatti vācāya, vācāya pācittiyassa.</p>

<p>
<span class="parno">41</span>
<a class="ms" id="p_2v_69"></a>
upasampanno upasampannaṃ khuṃsetukāmo vambhetukāmo mankukattukāmo ukkaṭṭhena
ukkaṭṭhaṃ vadeti, madhumehikaṃ—  "madhumehikosī"ti bhaṇati, āpatti vācāya,
vācāya pācittiyassa.</p>
<hr>

<p>
<span class="parno">42</span>
<a class="ms" id="p_2v_70"></a>
<a class="msdiv" id="msdiv22"></a>
upasampanno upasampannaṃ khuṃsetukāmo vambhetukāmo mankukattukāmo hīnena hīnaṃ
vadeti, atidīghaṃ atirassaṃ atikaṇhaṃ accodātaṃ—  "atidīghosi, atirassosi,
atikaṇhosi, accodātosī"ti bhaṇati, āpatti vācāya, vācāya pācittiyassa.</p>

<p>
<span class="parno">43</span>
<a class="ms" id="p_2v_71"></a>
upasampanno upasampannaṃ khuṃsetukāmo vambhetukāmo mankukattukāmo hīnena
ukkaṭṭhaṃ vadeti, nātidīghaṃ nātirassaṃ nātikaṇhaṃ nāccodātaṃ—  "atidīghosi,
atirassosi, atikaṇhosi, accodātosī"ti bhaṇati, āpatti vācāya, vācāya
pācittiyassa.</p>

<p>
<span class="parno">44</span>
<a class="ms" id="p_2v_72"></a>
upasampanno upasampannaṃ khuṃsetukāmo vambhetukāmo mankukattukāmo ukkaṭṭhena
hīnaṃ vadeti, atidīghaṃ atirassaṃ atikaṇhaṃ accodātaṃ—  "nātidīghosi,
nātirassosi, nātikaṇhosi, nāccodātosī"ti bhaṇati, āpatti vācāya, vācāya
pācittiyassa.</p>

<p>
<span class="parno">45</span>
<a class="ms" id="p_2v_73"></a>
upasampanno upasampannaṃ khuṃsetukāmo vambhetukāmo mankukattukāmo ukkaṭṭhena
ukkaṭṭhaṃ vadeti, nātidīghaṃ nātirassaṃ nātikaṇhaṃ nāccodātaṃ—  "nātidīghosi,
nātirassosi, nātikaṇhosi, nāccodātosī"ti bhaṇati, āpatti vācāya, vācāya
pācittiyassa.</p>
<hr>

<p>
<span class="parno">46</span>
<a class="ms" id="p_2v_74"></a>
<a class="msdiv" id="msdiv23"></a>
upasampanno upasampannaṃ khuṃsetukāmo vambhetukāmo mankukattukāmo hīnena hīnaṃ
vadeti, rāgapariyuṭṭhitaṃ dosapariyuṭṭhitaṃ mohapariyuṭṭhitaṃ—
"rāgapariyuṭṭhitosi, dosapariyuṭṭhitosi, mohapariyuṭṭhitosī"ti bhaṇati, āpatti
vācāya, vācāya pācittiyassa.</p>

<p>
<span class="parno">47</span>
<a class="ms" id="p_2v_75"></a>
upasampanno upasampannaṃ khuṃsetukāmo vambhetukāmo mankukattukāmo hīnena
ukkaṭṭhaṃ vadeti, vītarāgaṃ vītadosaṃ vītamohaṃ—  "rāgapariyuṭṭhitosi,
dosapariyuṭṭhitosi, mohapariyuṭṭhitosī"ti bhaṇati, āpatti vācāya, vācāya
pācittiyassa.</p>

<p>
<span class="parno">48</span>
<a class="ms" id="p_2v_76"></a>
upasampanno upasampannaṃ khuṃsetukāmo vambhetukāmo mankukattukāmo ukkaṭṭhena
hīnaṃ vadeti, rāgapariyuṭṭhitaṃ dosapariyuṭṭhitaṃ mohapariyuṭṭhitaṃ—
"vītarāgosi, vītadososi, vītamohosī"ti bhaṇati, āpatti vācāya, vācāya
pācittiyassa.</p>

<p>
<span class="parno">49</span>
<a class="ms" id="p_2v_77"></a>
upasampanno upasampannaṃ khuṃsetukāmo vambhetukāmo mankukattukāmo ukkaṭṭhena
ukkaṭṭhaṃ vadeti, vītarāgaṃ vītadosaṃ vītamohaṃ—  "vītarāgosi, vītadososi,
vītamohosī"ti bhaṇati, āpatti vācāya, vācāya pācittiyassa.</p>
<hr>

<p>
<span class="parno">50</span>
<a class="ms" id="p_2v_78"></a>
<a class="msdiv" id="msdiv24"></a>
upasampanno upasampannaṃ khuṃsetukāmo vambhetukāmo mankukattukāmo hīnena hīnaṃ
vadeti, pārājikaṃ ajjhāpannaṃ saṇghādisesaṃ ajjhāpannaṃ thullaccayaṃ
ajjhāpannaṃ pācittiyaṃ ajjhāpannaṃ pāṭidesanīyaṃ ajjhāpannaṃ dukkaṭaṃ
ajjhāpannaṃ dubbhāsitaṃ ajjhāpannaṃ—  "pārājikaṃ ajjhāpannosi, saṇghādisesaṃ
ajjhāpannosi, thullaccayaṃ ajjhāpannosi, pācittiyaṃ ajjhāpannosi, pāṭidesanīyaṃ
ajjhāpannosi, dukkaṭaṃ ajjhāpannosi, dubbhāsitaṃ ajjhāpannosī"ti bhaṇati,
āpatti vācāya, vācāya pācittiyassa.</p>

<p>
<span class="parno">51</span>
<a class="ms" id="p_2v_79"></a>
upasampanno upasampannaṃ khuṃsetukāmo vambhetukāmo mankukattukāmo hīnena
ukkaṭṭhaṃ vadeti, sotāpannaṃ—  "pārājikaṃ ajjhāpannosi … pe …   dubbhāsitaṃ
ajjhāpannosī"ti bhaṇati, āpatti vācāya, vācāya pācittiyassa.</p>

<p>
<span class="parno">52</span>
<a class="ms" id="p_2v_80"></a>
upasampanno upasampannaṃ khuṃsetukāmo vambhetukāmo mankukattukāmo ukkaṭṭhena
hīnaṃ vadeti, pārājikaṃ ajjhāpannaṃ … pe …   dubbhāsitaṃ ajjhāpannaṃ—
"sotāpannosī"ti bhaṇati, āpatti vācāya, vācāya pācittiyassa.</p>

<p>
<span class="parno">53</span>
<a class="ms" id="p_2v_81"></a>
upasampanno upasampannaṃ khuṃsetukāmo vambhetukāmo mankukattukāmo ukkaṭṭhena
ukkaṭṭhaṃ vadeti, sotāpannaṃ—  "sotāpannosī"ti bhaṇati, āpatti vācāya, vācāya
pācittiyassa.</p>
<hr>

<p>
<span class="parno">54</span>
<a class="ms" id="p_2v_82"></a>
<a class="msdiv" id="msdiv25"></a>
upasampanno upasampannaṃ khuṃsetukāmo vambhetukāmo mankukattukāmo hīnena hīnaṃ
vadeti, oṭṭhaṃ meṇḍaṃ goṇaṃ gadrabhaṃ tiracchānagataṃ nerayikaṃ—  "oṭṭhosi,
meṇḍosi, goṇosi, gadrabhosi, tiracchānagatosi, nerayikosi, natthi tuyhaṃ
sugati, duggati yeva tuyhaṃ pāṭikankhā"ti bhaṇati, āpatti vācāya, vācāya
pācittiyassa.</p>

<p>
<span class="parno">55</span>
<a class="ms" id="p_2v_83"></a>
upasampanno upasampannaṃ khuṃsetukāmo vambhetukāmo mankukattukāmo hīnena
ukkaṭṭhaṃ vadeti, paṇḍitaṃ byattaṃ medhāviṃ bahussutaṃ dhammakathikaṃ—
"oṭṭhosi, meṇḍosi, goṇosi, gadrabhosi, tiracchānagatosi, nerayikosi, natthi
tuyhaṃ sugati, duggatiyeva tuyhaṃ pāṭikankhā"ti bhaṇati, āpatti vācāya, vācāya
pācittiyassa.</p>

<p>
<span class="parno">56</span>
<a class="ms" id="p_2v_84"></a>
upasampanno upasampannaṃ khuṃsetukāmo vambhetukāmo mankukattukāmo ukkaṭṭhena
hīnaṃ vadeti, oṭṭhaṃ meṇḍaṃ goṇaṃ gadrabhaṃ tiracchānagataṃ nerayikaṃ—
"paṇḍitosi, byattosi, medhāvīsi, bahussutosi, dhammakathikosi, natthi tuyhaṃ
duggati, sugatiyeva tuyhaṃ pāṭikankhā"ti bhaṇati, āpatti vācāya, vācāya
pācittiyassa.</p>

<p>
<span class="parno">57</span>
<a class="ms" id="p_2v_85"></a>
upasampanno upasampannaṃ khuṃsetukāmo vambhetukāmo mankukattukāmo ukkaṭṭhena
ukkaṭṭhaṃ vadeti, paṇḍitaṃ byattaṃ medhāviṃ bahussutaṃ dhammakathikaṃ—
"paṇḍitosi, byattosi, medhāvīsi, bahussutosi, dhammakathikosi, natthi tuyhaṃ
duggati, sugati yeva tuyhaṃ pāṭikankhā"ti bhaṇati, āpatti vācāya, vācāya
pācittiyassa.</p>
<hr>

<p>
<span class="parno">58</span>
<a class="ms" id="p_2v_86"></a>
<a class="msdiv" id="msdiv26"></a>
upasampanno upasampannaṃ khuṃsetukāmo vambhetukāmo mankukattukāmo evaṃ vadeti,
"santi idhekacce caṇḍālā venā nesādā rathakārā pukkusā"ti bhaṇati, āpatti
vācāya, vācāya dukkaṭassa.</p>

<p>
<span class="parno">59</span>
<a class="ms" id="p_2v_87"></a>
upasampanno upasampannaṃ khuṃsetukāmo vambhetukāmo mankukattukāmo evaṃ vadeti,
"santi idhekacce khattiyā, brāhmaṇā"ti bhaṇati, āpatti vācāya, vācāya
dukkaṭassa.</p>

<p>
<span class="parno">60</span>
<a class="ms" id="p_2v_88"></a>
<a class="msdiv" id="msdiv27"></a>
upasampanno upasampannaṃ khuṃsetukāmo vambhetukāmo mankukattukāmo evaṃ vadeti,
"santi idhekacce avakaṇṇakā javakaṇṇakā dhaniṭṭhakā saviṭṭhakā kulavaḍḍhakā"ti
bhaṇati … pe …  . "santi idhekacce buddharakkhitā dhammarakkhitā saṇgharakkhitā"ti
bhaṇati … pe …  . "santi idhekacce kosiyā bhāradvājā"ti bhaṇati … pe …  . "santi
idhekacce gotamā moggallānā kaccānā vāsiṭṭhā"ti bhaṇati … pe …  . "santi idhekacce
koṭṭhakā pupphachaḍḍakā"ti bhaṇati … pe …  . "santi idhekacce kassakā vāṇijā
gorakkhā"ti bhaṇati … pe …  . "santi idhekacce naḷakārā kumbhakārā pesakārā
cammakārā nahāpitā"ti bhaṇati … pe …  . "santi idhekacce muddikā gaṇakā lekhakā"ti
bhaṇati … pe …  . "santi idhekacce kuṭṭhikā gaṇḍikā kilāsikā sosikā apamārikā"ti
bhaṇati … pe …  . "santi idhekacce madhumehikā"ti bhaṇati … pe …  . "santi idhekacce
atidīghā atirassā atikaṇhā accodātā"ti bhaṇati … pe …  . "santi idhekacce nātidīghā
nātirassā nātikaṇhā nāccodātā"ti bhaṇati … pe …  . "santi idhekacce
rāgapariyuṭṭhitā dosapariyuṭṭhitā mohapariyuṭṭhitā"ti bhaṇati … pe …  . "santi
idhekacce vītarāgā vītadosā vītamohā"ti bhaṇati … pe …  . "santi idhekacce
pārājikaṃ ajjhāpannā … pe …   dubbhāsitaṃ ajjhāpannā"ti bhaṇati … pe …  . "santi
idhekacce sotāpannā"ti bhaṇati … pe …  . "santi idhekacce oṭṭhā meṇḍā goṇā gadrabhā
tiracchānagatā nerayikā, natthi tesaṃ sugati, duggatiyeva tesaṃ pāṭikankhā"ti
bhaṇati, āpatti vācāya, vācāya dukkaṭassa.</p>

<p>
<span class="parno">61</span>
<a class="ms" id="p_2v_89"></a>
<a class="msdiv" id="msdiv28"></a>
upasampanno upasampannaṃ khuṃsetukāmo vambhetukāmo mankukattukāmo evaṃ vadeti,
"santi idhekacce paṇḍitā byattā, medhāvī bahussutā dhammakathikā, natthi tesaṃ
duggati, sugatiyeva tesaṃ pāṭikankhā"ti bhaṇati, āpatti vācāya, vācāya
dukkaṭassa.</p>
<hr>

<p>
<span class="parno">62</span>
<a class="ms" id="p_2v_90"></a>
<a class="msdiv" id="msdiv29"></a>
upasampanno upasampannaṃ khuṃsetukāmo vambhetukāmo mankukattukāmo evaṃ vadeti,
"ye nūna caṇḍālā venā nesādā rathakārā pukkusā"ti bhaṇati, āpatti vācāya,
vācāya dukkaṭassa … pe …  .</p>

<p>
<span class="parno">63</span>
<a class="ms" id="p_2v_91"></a>
upasampanno upasampannaṃ khuṃsetukāmo vambhetukāmo mankukattukāmo evaṃ vadeti,
"ye nūna paṇḍitā byattā medhāvī bahussutā dhammakathikā"ti bhaṇati, āpatti
vācāya, vācāya dukkaṭassa.</p>

<p>
<span class="parno">64</span>
<a class="ms" id="p_2v_92"></a>
<a class="msdiv" id="msdiv30"></a>
upasampanno upasampannaṃ khuṃsetukāmo vambhetukāmo mankukattukāmo evaṃ vadeti,
"na mayaṃ caṇḍālā venā nesādā rathakārā pukkusā"ti bhaṇati … pe …  . "na mayaṃ
paṇḍitā byattā medhāvī bahussutā dhammakathikā, natthamhākaṃ duggati,
sugatiyeva amhākaṃ pāṭikankhā"ti bhaṇati. āpatti vācāya, vācāya dukkaṭassa.</p>
<hr>

<p>
<span class="parno">65</span>
<a class="ms" id="p_2v_93"></a>
<a class="msdiv" id="msdiv31"></a>
upasampanno anupasampannaṃ khuṃsetukāmo vambhetukāmo mankukattukāmo hīnena
hīnaṃ vadeti … pe …   hīnena ukkaṭṭhaṃ vadeti … pe …   ukkaṭṭhena hīnaṃ vadeti … pe …
ukkaṭṭhena ukkaṭṭhaṃ vadeti, paṇḍitaṃ byattaṃ medhāviṃ bahussutaṃ
dhammakathikaṃ—  "paṇḍitosi, byattosi, medhāvīsi, bahussutosi, dhammakathikosi,
natthi tuyhaṃ duggati, sugatiyeva tuyhaṃ pāṭikankhā"ti bhaṇati, āpatti vācāya,
vācāya dukkaṭassa.</p>

<p>
<span class="parno">66</span>
<a class="ms" id="p_2v_94"></a>
upasampanno anupasampannaṃ khuṃsetukāmo vambhetukāmo mankukattukāmo evaṃ
vadeti, "santi idhekacce caṇḍālā venā nesādā rathakārā pukkusā"ti bhaṇati … pe …  .
"santi idhekacce paṇḍitā byattā medhāvī bahussutā dhammakathikā, natthi tesaṃ
duggati, sugatiyeva tesaṃ pāṭikankhā"ti bhaṇati, āpatti vācāya, vācāya
dukkaṭassa.</p>

<p>
<span class="parno">67</span>
<a class="ms" id="p_2v_95"></a>
upasampanno anupasampannaṃ khuṃsetukāmo vambhetukāmo mankukattukāmo evaṃ
vadeti, "ye nūna caṇḍālā venā nesādā rathakārā pukkusā"ti bhaṇati … pe …  . "ye
nūna paṇḍitā byattā medhāvī bahussutā dhammakathikā"ti bhaṇati, āpatti vācāya,
vācāya dukkaṭassa.</p>

<p>
<span class="parno">68</span>
<a class="ms" id="p_2v_96"></a>
upasampanno anupasampannaṃ khuṃsetukāmo vambhetukāmo mankukattukāmo evaṃ
vadeti, "na mayaṃ caṇḍālā venā nesādā rathakārā pukkusā"ti bhaṇati … pe …  . "na
mayaṃ paṇḍitā byattā medhāvī bahussutā dhammakathikā, natthamhākaṃ duggati,
sugatiyeva amhākaṃ pāṭikankhā"ti bhaṇati. āpatti vācāya, vācāya dukkaṭassa.</p>
<hr>

<p>
<span class="parno">69</span>
<a class="ms" id="p_2v_97"></a>
<a class="msdiv" id="msdiv32"></a>
upasampanno upasampannaṃ na khuṃsetukāmo na vambhetukāmo na mankukattukāmo,
davakamyatā hīnena hīnaṃ vadeti, caṇḍālaṃ venaṃ nesādaṃ rathakāraṃ pukkusaṃ—
"caṇḍālosi, venosi, nesādosi, rathakārosi, pukkusosī"ti bhaṇati, āpatti vācāya,
vācāya dubbhāsitassa.</p>

<p>
<span class="parno">70</span>
<a class="ms" id="p_2v_98"></a>
upasampanno upasampannaṃ na khuṃsetukāmo na vambhetukāmo na mankukattukāmo,
davakamyatā hīnena ukkaṭṭhaṃ vadeti, khattiyaṃ brāhmaṇaṃ—  "caṇḍālosi, venosi,
nesādosi, rathakārosi, pukkusosī"ti bhaṇati, āpatti vācāya, vācāya
dubbhāsitassa.</p>

<p>
<span class="parno">71</span>
<a class="ms" id="p_2v_99"></a>
upasampanno upasampannaṃ na khuṃsetukāmo na vambhetukāmo na mankukattukāmo,
davakamyatā ukkaṭṭhena hīnaṃ vadeti, caṇḍālaṃ venaṃ nesādaṃ rathakāraṃ
pukkusaṃ—  "khattiyosi, brāhmaṇosī"ti bhaṇati, āpatti vācāya, vācāya
dubbhāsitassa.</p>

<p>
<span class="parno">72</span>
<a class="ms" id="p_2v_100"></a>
upasampanno upasampannaṃ na khuṃsetukāmo na vambhetukāmo na mankukattukāmo,
davakamyatā ukkaṭṭhena ukkaṭṭhaṃ vadeti, khattiyaṃ brāhmaṇaṃ—  "khattiyosi,
brāhmaṇosī"ti bhaṇati, āpatti vācāya, vācāya dubbhāsitassa.</p>
<hr>

<p>
<span class="parno">73</span>
<a class="ms" id="p_2v_101"></a>
upasampanno upasampannaṃ na khuṃsetukāmo na vambhetukāmo na mankukattukāmo,
davakamyatā hīnena hīnaṃ vadeti … pe …   hīnena ukkaṭṭhaṃ vadeti … pe …   ukkaṭṭhena
hīnaṃ vadeti … pe …   ukkaṭṭhena ukkaṭṭhaṃ vadeti, paṇḍitaṃ byattaṃ medhāviṃ
bahussutaṃ dhammakathikaṃ—  "paṇḍitosi, byattosi, medhāvīsi, bahussutosi,
dhammakathikosi, natthi tuyhaṃ duggati, sugatiyeva tuyhaṃ pāṭikankhā"ti
bhaṇati, āpatti vācāya, vācāya dubbhāsitassa.</p>

<p>
<span class="parno">74</span>
<a class="ms" id="p_2v_102"></a>
<a class="msdiv" id="msdiv33"></a>
upasampanno upasampannaṃ na khuṃsetukāmo na vambhetukāmo na mankukattukāmo,
davakamyatā evaṃ vadeti, "santi idhekacce caṇḍālā venā nesādā rathakārā
pukkusā"ti bhaṇati … pe …  . "santi idhekacce paṇḍitā byattā medhāvī bahussutā
dhammakathikā, natthi tesaṃ duggati, sugatiyeva tesaṃ pāṭikankhā"ti bhaṇati,
āpatti vācāya, vācāya dubbhāsitassa.</p>

<p>
<span class="parno">75</span>
<a class="ms" id="p_2v_103"></a>
upasampanno upasampannaṃ na khuṃsetukāmo na vambhetukāmo na mankukattukāmo,
davakamyatā evaṃ vadeti, "ye nūna caṇḍālā venā nesādā rathakārā pukkusā"ti
bhaṇati … pe …  . "ye nūna paṇḍitā byattā medhāvī bahussutā dhammakathikā"ti
bhaṇati, āpatti vācāya, vācāya dubbhāsitassa.</p>

<p>
<span class="parno">76</span>
<a class="ms" id="p_2v_104"></a>
upasampanno upasampannaṃ na khuṃsetukāmo na vambhetukāmo na mankukattukāmo,
davakamyatā evaṃ vadeti, "na mayaṃ caṇḍālā venā nesādā rathakārā pukkusā"ti
bhaṇati … pe …  . "na mayaṃ paṇḍitā byattā medhāvī bahussutā dhammakathikā,
natthamhākaṃ duggati, sugatiyeva amhākaṃ pāṭikankhā"ti bhaṇati. āpatti vācāya,
vācāya dubbhāsitassa.</p>
<hr>

<p>
<span class="parno">77</span>
<a class="ms" id="p_2v_105"></a>
<a class="msdiv" id="msdiv34"></a>
upasampanno anupasampannaṃ na khuṃsetukāmo na vambhetukāmo na mankukattukāmo,
davakamyatā hīnena hīnaṃ vadeti … pe …   hīnena ukkaṭṭhaṃ vadeti … pe …   ukkaṭṭhena
hīnaṃ vadeti … pe …   ukkaṭṭhena ukkaṭṭhaṃ vadeti, paṇḍitaṃ byattaṃ medhāviṃ
bahussutaṃ dhammakathikaṃ—  "paṇḍitosi, byattosi, medhāvīsi, bahussutosi
dhammakathikosi, natthi tuyhaṃ duggati, sugatiyeva tuyhaṃ pāṭikankhā"ti
bhaṇati, āpatti vācāya, vācāya dubbhāsitassa.</p>

<p>
<span class="parno">78</span>
<a class="ms" id="p_2v_106"></a>
upasampanno anupasampannaṃ na khuṃsetukāmo na vambhetukāmo na mankukattukāmo,
davakamyatā evaṃ vadeti, "santi idhekacce caṇḍālā venā nesādā rathakārā
pukkusā"ti bhaṇati … pe …  . "santi idhekacce paṇḍitā byattā medhāvī bahussutā
dhammakathikā, natthi tesaṃ duggati, sugatiyeva tesaṃ pāṭikankhā"ti bhaṇati,
āpatti vācāya, vācāya dubbhāsitassa.</p>

<p>
<span class="parno">79</span>
<a class="ms" id="p_2v_107"></a>
upasampanno anupasampannaṃ na khuṃsetukāmo na vambhetukāmo na mankukattukāmo,
davakamyatā evaṃ vadeti, "ye nūna caṇḍālā venā nesādā rathakārā pukkusā"ti
bhaṇati … pe …  . "ye nūna paṇḍitā byattā medhāvī bahussutā dhammakathikā"ti
bhaṇati, āpatti vācāya, vācāya dubbhāsitassa.</p>

<p>
<span class="parno">80</span>
<a class="ms" id="p_2v_108"></a>
upasampanno anupasampannaṃ na khuṃsetukāmo na vambhetukāmo na mankukattukāmo,
davakamyatā evaṃ vadeti, "na mayaṃ caṇḍālā venā nesādā rathakārā pukkusā"ti
bhaṇati … pe …  . "na mayaṃ paṇḍitā byattā medhāvī bahussutā dhammakathikā,
natthamhākaṃ duggati, sugatiyeva amhākaṃ pāṭikankhā"ti bhaṇati, āpatti vācāya,
vācāya dubbhāsitassa.</p>
<hr>

<p>
<span class="parno">81</span>
<a class="ms" id="p_2v_109"></a>
<a class="msdiv" id="msdiv35"></a>
anāpatti—  atthapurekkhārassa, dhammapurekkhārassa, anusāsanipurekkhārassa,
ummattakassa, khittacittassa, vedanāṭṭassa, ādikammikassāti.</p>
<p class="endsutta">
<span class="parno">82</span>
<a class="ms" id="p_2v_110"></a>
omasavādasikkhāpadaṃ niṭṭhitaṃ dutiyaṃ.</p>

</div><!--End Pali-->

<div id="nextprev"><a id="previous-sutta" href="../vi/bu-vb-pc1.html"></a><a id="next-sutta" href="../vi/bu-vb-pc3.html"></a></div>
</section>
</div><!--content-->
<footer>
<div id="breadcrumbs">
<a href="../home/index.html">Home</a><a href="../vi/vi.html">Vinaya Pitaka</a><a href="../vi/bu-vb.html">Bhikkhu Vibhanga</a><a href="../vi/bu-vb-pc.html">Pācittiyas</a>Pācittiya 2
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
