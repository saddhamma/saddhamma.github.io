<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Vibhanga (Bhikkhu) - Pācittiya 23</title>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
</head>
<body>
<div id="container">
<header>
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a class="pressed" href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li>
<li><a class="pressed" href="../vi/bu-vb.html" title="Monk’s Rules">Bhikkhu Vibhanga</a></li>
<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Vinaya Pitaka - Monastic Rules</h2>

	<ul id="vbnav">
	 <li><a href="../vi/bu-vb-pj.html">Pārājikas</a></li>
   <li><a href="../vi/bu-vb-sn.html">Sanghādisesas</a></li>
   <li><a href="../vi/bu-vb-an.html">Aniyatas</a></li>
   <li><a href="../vi/bu-vb-np.html">Nissaggiya Pācittiyas</a></li>
   <li id="active"><a href="../vi/bu-vb-pc.html">Pācittiyas</a></li>
   <li><a href="../vi/bu-vb-pd.html">Pāṭidesanīyas</a></li>
   <li><a href="../vi/bu-vb-sk.html">Sekhiyas</a></li>
	<li><a href="../vi/bu-vb-as.html">Adhikaraṇa-Samathās</a></li>
	</ul>

<h2>Bhikkhu Vibhanga - Pācittiya 23: The Training Rule on Nuns’ Dwelling Places.</h2>

<div id="metaarea">
<ul class="translator">
<li>Translated from the Pali by Ebo Croffie (coming sooner or later)..</li>
</ul>
</div>

<section class="raw_sutta">
<div lang="en">
</div><!--End English-->

<div lang="pi"><!--Pali-->
<hr>

<hr>
<br>
<br>

<p>
<span class="parno">1</span>
<a class="ms" id="p_2V_531"></a>
<a class="msdiv" id="msdiv158"></a>
Tena samayena buddho bhagavā sakkesu viharati kapilavatthusmiṃ nigrodhārāme.
Tena kho pana samayena chabbaggiyā bhikkhū bhikkhunupassayaṃ upasankamitvā
chabbaggiyā bhikkhuniyo ovadanti. Bhikkhuniyo chabbaggiyā bhikkhuniyo
etadavocuṃ—  "ethāyye, ovādaṃ gamissāmā"ti. "Yampi mayaṃ, ayye, gaccheyyāma
ovādassa kāraṇā, ayyā chabbaggiyā idheva āgantvā amhe ovadantī"ti. Bhikkhuniyo
ujjhāyanti khiyyanti vipācenti—  "kathañhi nāma chabbaggiyā bhikkhū
bhikkhunupassayaṃ upasankamitvā bhikkhuniyo ovadissantī"ti. Atha kho tā
bhikkhuniyo bhikkhūnaṃ etamatthaṃ ārocesuṃ.</p>

<p>
<span class="parno">2</span>
<a class="ms" id="p_2V_532"></a>
Ye te bhikkhū appicchā … pe …   te ujjhāyanti khiyyanti vipācenti—  "kathañhi nāma
chabbaggiyā bhikkhū bhikkhunupassayaṃ upasankamitvā bhikkhuniyo
ovadissantī"ti … pe …   "saccaṃ kira tumhe, bhikkhave, bhikkhunupassayaṃ
upasankamitvā bhikkhuniyo ovadathā"ti? "Saccaṃ, bhagavā"ti. Vigarahi buddho
bhagavā … pe …   kathañhi nāma tumhe, moghapurisā, bhikkhunupassayaṃ upasankamitvā
bhikkhuniyo ovadissatha. Netaṃ, moghapurisā, appasannānaṃ vā pasādāya … pe …
evañca pana, bhikkhave, imaṃ sikkhāpadaṃ uddiseyyātha— </p>
<hr>

<p>
<span class="parno">3</span>
<a class="ms" id="p_2V_533"></a>
<strong class="rule">"Yo pana bhikkhu bhikkhunupassayaṃ upasankamitvā
bhikkhuniyo ovadeyya, pācittiyan"</strong>ti.</p>

<p>
<span class="parno">4</span>
<a class="ms" id="p_2V_534"></a>
Evañcidaṃ bhagavatā bhikkhūnaṃ sikkhāpadaṃ paññattaṃ hoti.</p>
<hr>

<p>
<span class="parno">5</span>
<a class="ms" id="p_2V_535"></a>
<a class="msdiv" id="msdiv159"></a>
Tena kho pana samayena mahāpajāpati gotamī gilānā hoti. Therā bhikkhū yena
mahāpajāpati gotamī tenupasankamiṃsu; upasankamitvā mahāpajāpatiṃ gotamiṃ
etadavocuṃ—  "kacci, gotami, khamanīyaṃ, kacci yāpanīyan"ti? "Na me, ayyā,
khamanīyaṃ na yāpanīyaṃ". "Inghayyā, dhammaṃ desethā"ti. "Na, bhagini, kappati
bhikkhunupassayaṃ upasankamitvā bhikkhuniyo dhammaṃ desetun"ti kukkuccāyantā na
desesuṃ. Atha kho bhagavā pubbaṇhasamayaṃ nivāsetvā pattacīvaramādāya yena
mahāpajāpati gotamī tenupasankami; upasankamitvā paññatte āsane nisīdi. Nisajja
kho bhagavā mahāpajāpatiṃ gotamiṃ etadavoca—  "kacci, gotami, khamanīyaṃ,
kacci yāpanīyan"ti? "Pubbe me, bhante, therā bhikkhū āgantvā dhammaṃ desenti.
Tena me phāsu hoti. Idāni pana—  ‘bhagavatā paṭikkhittan’ti, kukkuccāyantā na
desenti. Tena me na phāsu hotī"ti. Atha kho bhagavā mahāpajāpatiṃ gotamiṃ
dhammiyā kathāya sandassetvā samādapetvā samuttejetvā sampahaṃsetvā uṭṭhāyāsanā
pakkāmi. Atha kho bhagavā etasmiṃ nidāne etasmiṃ pakaraṇe dhammiṃ kathaṃ katvā
bhikkhū āmantesi—  "anujānāmi, bhikkhave, bhikkhunupassayaṃ upasankamitvā
gilānaṃ bhikkhuniṃ ovadituṃ. Evañca pana, bhikkhave, imaṃ sikkhāpadaṃ
uddiseyyātha— </p>
<hr>

<p>
<span class="parno">6</span>
<a class="ms" id="p_2V_536"></a>
<a class="msdiv" id="msdiv160"></a>
<strong class="rule">"Yo pana bhikkhu bhikkhunupassayaṃ upasankamitvā
bhikkhuniyo ovadeyya, aññatra samayā, pācittiyaṃ. Tatthāyaṃ samayo. Gilānā hoti
bhikkhunī—  ayaṃ tattha samayo"</strong>ti. (<em>23</em>:<strong>72</strong>)</p>
<hr>

<p>
<span class="parno">7</span>
<a class="ms" id="p_2V_537"></a>
<a class="msdiv" id="msdiv161"></a>
<strong>Yo panā</strong>ti yo yādiso … pe …
<strong>bhikkhū</strong>ti … pe …   ayaṃ imasmiṃ atthe adhippeto bhikkhūti.</p>
<hr>

<p>
<span class="parno">8</span>
<a class="ms" id="p_2V_538"></a>
<strong>Bhikkhunupassayo</strong> nāma yattha bhikkhuniyo ekarattampi vasanti.</p>

<p>
<span class="parno">9</span>
<a class="ms" id="p_2V_539"></a>
<strong>Upasankamitvā</strong>ti tattha gantvā.</p>

<p>
<span class="parno">10</span>
<a class="ms" id="p_2V_540"></a>
<strong>Bhikkhunī</strong> nāma ubhatosaṇghe upasampannā.</p>

<p>
<span class="parno">11</span>
<a class="ms" id="p_2V_541"></a>
<strong>Ovadeyyā</strong>ti aṭṭhahi garudhammehi ovadati, āpatti pācittiyassa.</p>

<p>
<span class="parno">12</span>
<a class="ms" id="p_2V_542"></a>
<strong>Aññatra samayā</strong>ti ṭhapetvā samayaṃ.</p>

<p>
<span class="parno">13</span>
<a class="ms" id="p_2V_543"></a>
<strong>Gilānā</strong> nāma bhikkhunī na sakkoti ovādāya vā saṃvāsāya vā
gantuṃ.</p>
<hr>

<p>
<span class="parno">14</span>
<a class="ms" id="p_2V_544"></a>
<a class="msdiv" id="msdiv162"></a>
Upasampannāya upasampannasaññī bhikkhunupassayaṃ upasankamitvā aññatra samayā
ovadati, āpatti pācittiyassa. Upasampannāya vematiko bhikkhunupassayaṃ
upasankamitvā aññatra samayā ovadati, āpatti pācittiyassa. Upasampannāya
anupasampannasaññī bhikkhunupassayaṃ upasankamitvā aññatra samayā ovadati,
āpatti pācittiyassa.</p>

<p>
<span class="parno">15</span>
<a class="ms" id="p_2V_545"></a>
Aññena dhammena ovadati, āpatti dukkaṭassa. Ekatoupasampannāya ovadati, āpatti
dukkaṭassa. Anupasampannāya upasampannasaññī, āpatti dukkaṭassa.
Anupasampannāya vematiko, āpatti dukkaṭassa. Anupasampannāya
anupasampannasaññī, anāpatti.</p>
<hr>

<p>
<span class="parno">16</span>
<a class="ms" id="p_2V_546"></a>
<a class="msdiv" id="msdiv163"></a>
Anāpatti—  samaye, uddesaṃ dento, paripucchaṃ dento, "osārehi ayyā"ti vuccamāno
osāreti, pañhaṃ pucchati, pañhaṃ puṭṭho katheti, aññassatthāya bhaṇantaṃ
bhikkhuniyo suṇanti, sikkhamānāya sāmaṇeriyā, ummattakassa, ādikammikassāti.</p>
<p class="endsutta">
<span class="parno">17</span>
<a class="ms" id="p_2V_547"></a>
Bhikkhunupassayasikkhāpadaṃ niṭṭhitaṃ tatiyaṃ.</p>

</div><!--End Pali-->

<div id="nextprev"><a id="previous-sutta" href="../vi/bu-vb-pc22.html"></a><a id="next-sutta" href="../vi/bu-vb-pc24.html"></a></div>
</section>
</div><!--content-->
<footer>
<div id="breadcrumbs">
<a href="../home/index.html">Home</a><a href="../vi/vi.html">Vinaya Pitaka</a><a href="../vi/bu-vb.html">Bhikkhu Vibhanga</a><a href="../vi/bu-vb-pc.html">Pācittiyas</a>Pācittiya 23
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
