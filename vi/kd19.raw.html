<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Khandaka 19</title>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
</head>
<body>
<div id="container">
<header>
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../kp/kp.html">The Khuddakapatha</a></li>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="topmenu" id="vi"><a class="pressed" href="../vi/vi.html">↓ Vinaya Pitaka</a>
			<ul>
			<li><a class="pressed" href="../vi/kd.html">Khandaka</a></li>
			<li><a href="../vi/bu-vb.html" title="Monk’s Rules">Bhikkhu Vibhanga</a></li>
<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>

			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
<li class="topmenu" id="bq"><a href="../bq/bq.html">Buddha</a></li>
<li class="topmenu" id="dq"><a href="../dq/dq.html">Dhamma</a></li>
<li class="topmenu" id="sq"><a href="../sq/sq.html">Sangha</a></li>
<li class="topmenu" id="et"><a href="../et/et.html">Training</a></li>
<li class="topmenu" id="es"><a href="../es/es.html">Samadhi</a></li>
<li class="topmenu" id="ev"><a href="../ev/ev.html">Vigilance</a></li>
<li class="topmenu" id="ka"><a href="../ka/ka.html">Kamma</a></li>
<li class="topmenu" id="nt"><a href="../nt/nt.html">Notes on Dhamma</a></li>
<li class="toplast" id="qa"><a href="../qa/qa.html">Questions & Answers</a></li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Vinaya Pitaka - Monastic Rules</h2>

<h2>Khandaka 19 <span class="minor">(Culavagga 9)</span> - Cancelling the Pātimokkha</h2>

<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span></li>
</ul>
</div>

<section class="raw_sutta">
<div lang="en">
</div><!--End English-->

<div lang="pi"><!--Pali-->

<p>
<span class="parno">1</span>
<a class="ms" id="p_4v_1854"></a>
<a class="msdiv" id="msdiv383"></a>
tena samayena buddho bhagavā sāvatthiyaṃ viharati pubbārāme migāramātu pāsāde.
tena kho pana samayena bhagavā tadahuposathe bhikkhusaṇghaparivuto nisinno
hoti. atha kho āyasmā ānando abhikkantāya rattiyā nikkhante paṭhame yāme
uṭṭhāyāsanā ekaṃsaṃ uttarāsangaṃ karitvā yena bhagavā tenañjaliṃ paṇāmetvā
bhagavantaṃ etadavoca—  "abhikkantā, bhante, ratti, nikkhanto paṭhamo yāmo,
ciranisinno bhikkhusaṇgho. uddisatu, bhante, bhagavā bhikkhūnaṃ pātimokkhan"ti.
evaṃ vutte, bhagavā tuṇhī ahosi.</p>

<p>
<span class="parno">2</span>
<a class="ms" id="p_4v_1855"></a>
dutiyampi kho āyasmā ānando abhikkantāya rattiyā nikkhante majjhime yāme
uṭṭhāyāsanā ekaṃsaṃ uttarāsangaṃ karitvā yena bhagavā tenañjaliṃ paṇāmetvā
bhagavantaṃ etadavoca—  "abhikkantā, bhante, ratti, nikkhanto majjhimo yāmo,
ciranisinno bhikkhusaṇgho. uddisatu, bhante, bhagavā bhikkhūnaṃ pātimokkhan"ti.
dutiyampi kho bhagavā tuṇhī ahosi.</p>

<p>
<span class="parno">3</span>
<a class="ms" id="p_4v_1856"></a>
tatiyampi kho āyasmā ānando abhikkantāya rattiyā nikkhante pacchime yāme
uddhaste aruṇe nandimukhiyā rattiyā uṭṭhāyāsanā ekaṃsaṃ uttarāsangaṃ karitvā
yena bhagavā tenañjaliṃ paṇāmetvā bhagavantaṃ etadavoca—  "abhikkantā, bhante,
ratti, nikkhanto pacchimo yāmo, uddhastaṃ aruṇaṃ nandimukhi ratti, ciranisinno
bhikkhusaṇgho. uddisatu, bhante, bhagavā bhikkhūnaṃ pātimokkhan"ti.
"aparisuddhā, ānanda, parisā"ti.</p>

<p>
<span class="parno">4</span>
<a class="ms" id="p_4v_1857"></a>
atha kho āyasmato mahāmoggallānassa etadahosi—  "kaṃ nu kho bhagavā puggalaṃ
sandhāya evamāha—  ‘aparisuddhā, ānanda, parisā’"ti? atha kho āyasmā
mahāmoggallāno sabbāvantaṃ bhikkhusaṇghaṃ cetasā ceto paricca manasākāsi.
addasā kho āyasmā mahāmoggallāno taṃ puggalaṃ dussīlaṃ pāpadhammaṃ
asucisankassarasamācāraṃ paṭicchannakammantaṃ assamaṇaṃ samaṇapaṭiññaṃ
abrahmacāriṃ brahmacāripaṭiññaṃ antopūtiṃ avassutaṃ kasambujātaṃ majjhe
bhikkhusaṇghassa nisinnaṃ. disvāna yena so puggalo tenupasankami, upasankamitvā
taṃ puggalaṃ etadavoca—  "uṭṭhehi, āvuso, diṭṭhosi bhagavatā; natthi te
bhikkhūhi saddhiṃ saṃvāso"ti. evaṃ vutte, so puggalo tuṇhī ahosi. dutiyampi kho
āyasmā mahāmoggallāno taṃ puggalaṃ etadavoca—  "uṭṭhehi, āvuso, diṭṭhosi
bhagavatā; natthi te bhikkhūhi saddhiṃ saṃvāso"ti. dutiyampi kho so puggalo
tuṇhī ahosi. tatiyampi kho āyasmā mahāmoggallāno taṃ puggalaṃ etadavoca—
"uṭṭhehi, āvuso, diṭṭhosi bhagavatā; natthi te bhikkhūhi saddhiṃ saṃvāso"ti.
tatiyampi kho so puggalo tuṇhī ahosi. atha kho āyasmā mahāmoggallāno taṃ
puggalaṃ bāhāyaṃ gahetvā bahidvārakoṭṭhakā nikkhāmetvā sūcighaṭikaṃ datvā yena
bhagavā tenupasankami, upasankamitvā bhagavantaṃ etadavoca—  "nikkhāmito so,
bhante, puggalo mayā; suddhā parisā; uddisatu, bhante, bhagavā bhikkhūnaṃ
pātimokkhan"ti.</p>

<p>
<span class="parno">5</span>
<a class="ms" id="p_4v_1858"></a>
"acchariyaṃ, moggallāna, abbhutaṃ, moggallāna, yāva bāhāgahaṇāpi nāma so
moghapuriso āgamessatī"ti. atha kho bhagavā bhikkhū āmantesi—</p>
<h3>2 mahāsamuddeaṭṭhacchariya</h3>

<p>
<span class="parno">6</span>
<a class="ms" id="p_4v_1859"></a>
<a class="msdiv" id="msdiv384"></a>
"aṭṭhime, bhikkhave, mahāsamudde acchariyā abbhutā dhammā, ye disvā disvā asurā
mahāsamudde abhiramanti. katame aṭṭha?</p>

<p>
<span class="parno">7</span>
<a class="ms" id="p_4v_1860"></a>
mahāsamuddo, bhikkhave, anupubbaninno anupubbapoṇo anupubbapabbhāro na
āyatakeneva papāto. yampi, bhikkhave, mahāsamuddo anupubbaninno anupubbapoṇo
anupubbapabbhāro na āyatakeneva papāto—  ayaṃ, bhikkhave, mahāsamudde paṭhamo
acchariyo abbhuto dhammo, yaṃ disvā disvā asurā mahāsamudde abhiramanti.</p>

<p>
<span class="parno">8</span>
<a class="ms" id="p_4v_1861"></a>
puna caparaṃ, bhikkhave, mahāsamuddo ṭhitadhammo velaṃ nātivattati. yampi,
bhikkhave, mahāsamuddo ṭhitadhammo velaṃ nātivattati—  ayaṃ, bhikkhave,
mahāsamudde dutiyo acchariyo abbhuto dhammo, yaṃ disvā disvā asurā mahāsamudde
abhiramanti.</p>

<p>
<span class="parno">9</span>
<a class="ms" id="p_4v_1862"></a>
puna caparaṃ, bhikkhave, mahāsamuddo na matena kuṇapena saṃvasati. yaṃ hoti
mahāsamudde mataṃ kuṇapaṃ, taṃ khippaññeva tīraṃ vāheti, thalaṃ ussāreti.
yampi, bhikkhave, mahāsamuddo na matena kuṇapena saṃvasati, yaṃ hoti
mahāsamudde mataṃ kuṇapaṃ, taṃ khippaññeva tīraṃ vāheti, thalaṃ ussāreti—
ayaṃ, bhikkhave, mahāsamudde tatiyo acchariyo abbhuto dhammo, yaṃ disvā disvā
asurā mahāsamudde abhiramanti.</p>

<p>
<span class="parno">10</span>
<a class="ms" id="p_4v_1863"></a>
puna caparaṃ, bhikkhave, yā kāci mahānadiyo, seyyathidaṃ—  gangā, yamunā,
aciravatī, sarabhū, mahī, tā mahāsamuddaṃ pattā jahanti purimāni nāmagottāni,
mahāsamuddotveva sankhaṃ gacchanti. yampi, bhikkhave, yā kāci mahānadiyo,
seyyathidaṃ—  gangā, yamunā, aciravatī, sarabhū, mahī, tā mahāsamuddaṃ pattā
jahanti purimāni nāmagottāni, mahāsamuddotveva sankhaṃ gacchanti—  ayaṃ,
bhikkhave, mahāsamudde catuttho acchariyo abbhuto dhammo, yaṃ disvā disvā asurā
mahāsamudde abhiramanti.</p>

<p>
<span class="parno">11</span>
<a class="ms" id="p_4v_1864"></a>
puna caparaṃ, bhikkhave, yā ca loke savantiyo mahāsamuddaṃ appenti, yā ca
antalikkhā dhārā papatanti, na tena mahāsamuddassa ūnattaṃ vā pūrattaṃ vā
paññāyati. yampi, bhikkhave, yā ca loke savantiyo mahāsamuddaṃ appenti, yā ca
antalikkhā dhārā papatanti, na tena mahāsamuddassa ūnattaṃ vā pūrattaṃ vā
paññāyati—  ayaṃ, bhikkhave, mahāsamudde pañcamo acchariyo abbhuto dhammo, yaṃ
disvā disvā asurā mahāsamudde abhiramanti.</p>

<p>
<span class="parno">12</span>
<a class="ms" id="p_4v_1865"></a>
puna caparaṃ, bhikkhave, mahāsamuddo ekaraso loṇaraso. yampi, bhikkhave,
mahāsamuddo ekaraso loṇaraso—  ayaṃ, bhikkhave, mahāsamudde chaṭṭho acchariyo
abbhuto dhammo, yaṃ disvā disvā asurā mahāsamudde abhiramanti.</p>

<p>
<span class="parno">13</span>
<a class="ms" id="p_4v_1866"></a>
puna caparaṃ, bhikkhave, mahāsamuddo bahuratano anekaratano. tatrimāni
ratanāni, seyyathidaṃ—  muttā, maṇi, veḷuriyo, sankho, silā, pavāḷaṃ, rajataṃ,
jātarūpaṃ, lohitako, masāragallaṃ. yampi, bhikkhave, mahāsamuddo bahuratano
anekaratano, tatrimāni ratanāni, seyyathidaṃ—  muttā, maṇi, veḷuriyo, sankho,
silā, pavāḷaṃ, rajataṃ, jātarūpaṃ, lohitako, masāragallaṃ—  ayaṃ, bhikkhave,
mahāsamudde sattamo acchariyo abbhuto dhammo, yaṃ disvā disvā asurā mahāsamudde
abhiramanti.</p>

<p>
<span class="parno">14</span>
<a class="ms" id="p_4v_1867"></a>
puna caparaṃ, bhikkhave, mahāsamuddo mahataṃ bhūtānaṃ āvāso. tatrime bhūtā—
timi, timingalo, timitimingalo, asurā, nāgā, gandhabbā. santi mahāsamudde
yojanasatikāpi attabhāvā, dviyojanasatikāpi attabhāvā, tiyojanasatikāpi
attabhāvā, catuyojanasatikāpi attabhāvā, pañcayojanasatikāpi attabhāvā. yampi,
bhikkhave, mahāsamuddo mahataṃ bhūtānaṃ āvāso, tatrime bhūtā—  timi, timingalo,
timitimingalo, asurā, nāgā, gandhabbā; santi mahāsamudde, yojanasatikāpi
attabhāvā … pe …   pañcayojanasatikāpi attabhāvā—  ayaṃ, bhikkhave, mahāsamudde
aṭṭhamo acchariyo abbhuto dhammo, yaṃ disvā disvā asurā mahāsamudde
abhiramanti. ime kho, bhikkhave, mahāsamudde aṭṭha acchariyā abbhutā dhammā, ye
disvā disvā asurā mahāsamudde abhiraman"ti.</p>
<h3>3 imasmiṃdhammavinayeaṭṭhacchariya</h3>

<p>
<span class="parno">15</span>
<a class="ms" id="p_4v_1868"></a>
<a class="msdiv" id="msdiv385"></a>
evameva kho, bhikkhave, imasmiṃ dhammavinaye aṭṭha acchariyā abbhutā dhammā, ye
disvā disvā bhikkhū imasmiṃ dhammavinaye abhiramanti. katame aṭṭha?</p>

<p>
<span class="parno">16</span>
<a class="ms" id="p_4v_1869"></a>
seyyathāpi, bhikkhave, mahāsamuddo anupubbaninno anupubbapoṇo anupubbapabbhāro
na āyatakeneva papāto; evameva kho, bhikkhave, imasmiṃ dhammavinaye
anupubbasikkhā anupubbakiriyā anupubbapaṭipadā na āyatakeneva aññāpaṭivedho.
yampi, bhikkhave, imasmiṃ dhammavinaye anupubbasikkhā anupubbakiriyā
anupubbapaṭipadā na āyatakeneva aññāpaṭivedho—  ayaṃ, bhikkhave, imasmiṃ
dhammavinaye paṭhamo acchariyo abbhuto dhammo, yaṃ disvā disvā bhikkhū imasmiṃ
dhammavinaye abhiramanti.</p>

<p>
<span class="parno">17</span>
<a class="ms" id="p_4v_1870"></a>
seyyathāpi, bhikkhave, mahāsamuddo ṭhitadhammo velaṃ nātivattati; evameva kho,
bhikkhave, yaṃ mayā mama sāvakānaṃ sikkhāpadaṃ paññattaṃ, taṃ mama sāvakā
jīvitahetupi nātikkamanti. yampi, bhikkhave, mayā mama sāvakānaṃ sikkhāpadaṃ
paññattaṃ, taṃ mama sāvakā jīvitahetupi nātikkamanti—  ayaṃ, bhikkhave, imasmiṃ
dhammavinaye dutiyo acchariyo abbhuto dhammo, yaṃ disvā disvā bhikkhū imasmiṃ
dhammavinaye abhiramanti.</p>

<p>
<span class="parno">18</span>
<a class="ms" id="p_4v_1871"></a>
seyyathāpi, bhikkhave, mahāsamuddo na matena kuṇapena saṃvasati, yaṃ hoti
mahāsamudde mataṃ kuṇapaṃ taṃ khippameva tīraṃ vāheti, thalaṃ ussāreti; evameva
kho, bhikkhave, yo so puggalo dussīlo pāpadhammo asucisankassarasamācāro
paṭicchannakammanto assamaṇo samaṇapaṭiñño abrahmacārī brahmacāripaṭiñño
antopūti avassuto kasambujāto, na tena saṇgho saṃvasati, khippameva naṃ
sannipatitvā ukkhipati, kiñcāpi kho so hoti majjhe bhikkhusaṇghassa nisinno.
atha kho so ārakāva saṇghamhā, saṇgho ca tena. yampi, bhikkhave, yo so puggalo
dussīlo pāpadhammo asucisankassarasamācāro paṭicchannakammanto assamaṇo
samaṇapaṭiñño abrahmacārī brahmacāripaṭiñño antopūti avassuto kasambujāto, na
tena saṇgho saṃvasati, khippameva naṃ sannipatitvā ukkhipati, kiñcāpi kho so
hoti majjhe bhikkhusaṇghassa nisinno, atha kho so ārakāva saṇghamhā, saṇgho ca
tena—  ayaṃ, bhikkhave, imasmiṃ dhammavinaye tatiyo acchariyo abbhuto dhammo,
yaṃ disvā disvā bhikkhū imasmiṃ dhammavinaye abhiramanti.</p>

<p>
<span class="parno">19</span>
<a class="ms" id="p_4v_1872"></a>
seyyathāpi, bhikkhave, yā kāci mahānadiyo, seyyathidaṃ—  gangā, yamunā,
aciravatī, sarabhū, mahī, tā mahāsamuddaṃ pattā jahanti purimāni nāmagottāni,
mahāsamuddotveva sankhaṃ gacchanti; evameva kho, bhikkhave, cattārome vaṇṇā—
khattiyā, brāhmaṇā, vessā, suddā. te tathāgatappavedite dhammavinaye agārasmā
anagāriyaṃ pabbajitvā jahanti purimāni nāmagottāni, samaṇā sakyaputtiyātveva
sankhaṃ gacchanti. yampi, bhikkhave, cattārome vaṇṇā khattiyā brāhmaṇā vessā
suddā, te tathāgatappavedite dhammavinaye agārasmā anagāriyaṃ pabbajitvā
jahanti purimāni nāmagottāni, samaṇā sakyaputtiyātveva sankhaṃ gacchanti—
ayaṃ, bhikkhave, imasmiṃ dhammavinaye catuttho acchariyo abbhuto dhammo, yaṃ
disvā disvā bhikkhū imasmiṃ dhammavinaye abhiramanti.</p>

<p>
<span class="parno">20</span>
<a class="ms" id="p_4v_1873"></a>
seyyathāpi, bhikkhave, yā ca loke savantiyo mahāsamuddaṃ appenti, yā ca
antalikkhā dhārā papatanti, na tena mahāsamuddassa ūnattaṃ vā pūrattaṃ vā
paññāyati; evameva kho, bhikkhave, bahū cepi bhikkhū anupādisesāya
nibbānadhātuyā parinibbāyanti, na tena nibbānadhātuyā ūnattaṃ vā pūrattaṃ vā
paññāyati. yampi, bhikkhave, bahū cepi bhikkhū anupādisesāya nibbānadhātuyā
parinibbāyanti, na tena nibbānadhātuyā ūnattaṃ vā pūrattaṃ vā paññāyati—  ayaṃ,
bhikkhave, imasmiṃ dhammavinaye pañcamo acchariyo abbhuto dhammo yaṃ disvā
disvā bhikkhū imasmiṃ dhammavinaye abhiramanti.</p>

<p>
<span class="parno">21</span>
<a class="ms" id="p_4v_1874"></a>
seyyathāpi, bhikkhave, mahāsamuddo ekaraso loṇaraso; evameva kho, bhikkhave,
ayaṃ dhammavinayo ekaraso vimuttiraso. yampi, bhikkhave, ayaṃ dhammavinayo
ekaraso vimuttiraso—  ayaṃ, bhikkhave, imasmiṃ dhammavinaye chaṭṭho acchariyo
abbhuto dhammo, yaṃ disvā disvā bhikkhū imasmiṃ dhammavinaye abhiramanti.</p>

<p>
<span class="parno">22</span>
<a class="ms" id="p_4v_1875"></a>
seyyathāpi, bhikkhave, mahāsamuddo bahuratano anekaratano, tatrimāni ratanāni,
seyyathidaṃ—  muttā, maṇi, veḷuriyo, sankho, silā, pavāḷaṃ, rajataṃ, jātarūpaṃ,
lohitako, masāragallaṃ; evameva kho, bhikkhave, ayaṃ dhammavinayo bahuratano
anekaratano. tatrimāni ratanāni, seyyathidaṃ—  cattāro satipaṭṭhānā, cattāro
sammappadhānā, cattāro iddhipādā, pañcindriyāni, pañca balāni, satta bojjhangā,
ariyo aṭṭhangiko maggo. yampi, bhikkhave, ayaṃ dhammavinayo bahuratano
anekaratano, tatrimāni ratanāni, seyyathidaṃ—  cattāro satipaṭṭhānā … pe …   ariyo
aṭṭhangiko maggo—  ayaṃ, bhikkhave, imasmiṃ dhammavinaye sattamo acchariyo
abbhuto dhammo, yaṃ disvā disvā bhikkhū imasmiṃ dhammavinaye abhiramanti.</p>

<p>
<span class="parno">23</span>
<a class="ms" id="p_4v_1876"></a>
seyyathāpi, bhikkhave, mahāsamuddo mahataṃ bhūtānaṃ āvāso, tatrime bhūtā—
timi, timingalo, timitimingalo, asurā, nāgā, gandhabbā, santi mahāsamudde
yojanasatikāpi attabhāvā, dviyojanasatikāpi attabhāvā, tiyojanasatikāpi
attabhāvā, catuyojanasatikāpi attabhāvā, pañcayojanasatikāpi attabhāvā; evameva
kho, bhikkhave, ayaṃ dhammavinayo mahataṃ bhūtānaṃ āvāso. tatrime bhūtā—
sotāpanno, sotāpattiphalasacchikiriyāya paṭipanno; sakadāgāmī,
sakadāgāmiphalasacchikiriyāya paṭipanno; anāgāmī, anāgāmiphalasacchikiriyāya
paṭipanno; arahā, arahattaphalasacchikiriyāya paṭipanno. yampi, bhikkhave, ayaṃ
dhammavinayo mahataṃ bhūtānaṃ āvāso, tatrime bhūtā—  sotāpanno,
sotāpattiphalasacchikiriyāya paṭipanno … pe …   arahā, arahattaphalasacchikiriyāya
paṭipanno—  ayaṃ, bhikkhave, imasmiṃ dhammavinaye aṭṭhamo acchariyo abbhuto
dhammo, yaṃ disvā disvā bhikkhū imasmiṃ dhammavinaye abhiramanti. ime kho,
bhikkhave, imasmiṃ dhammavinaye aṭṭha acchariyā abbhutā dhammā, ye disvā disvā
bhikkhū imasmiṃ dhammavinaye abhiramantī"ti.</p>

<p>
<span class="parno">24</span>
<a class="ms" id="p_4v_1877"></a>
atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—</p>
<blockquote>

<p>
<span class="parno">25</span>
<a class="ms" id="p_4v_1878"></a>
"channamativassati,<br>
vivaṭaṃ nātivassati;<br>
tasmā channaṃ vivaretha,<br>
evaṃ taṃ nātivassatī"ti.<br></p>
</blockquote>
<h3>4 pātimokkhasavanāraha</h3>

<p>
<span class="parno">26</span>
<a class="ms" id="p_4v_1879"></a>
<a class="msdiv" id="msdiv386"></a>
atha kho bhagavā bhikkhū āmantesi—  "nadānāhaṃ, bhikkhave, ito paraṃ uposathaṃ
karissāmi, pātimokkhaṃ uddisissāmi. tumhevadāni, bhikkhave, ito paraṃ uposathaṃ
kareyyātha, pātimokkhaṃ uddiseyyātha. aṭṭhānametaṃ, bhikkhave, anavakāso yaṃ
tathāgato aparisuddhāya parisāya uposathaṃ kareyya, pātimokkhaṃ uddiseyya. na
ca, bhikkhave, sāpattikena pātimokkhaṃ sotabbaṃ. yo suṇeyya, āpatti dukkaṭassa.
anujānāmi, bhikkhave, yo sāpattiko pātimokkhaṃ suṇāti, tassa pātimokkhaṃ
ṭhapetuṃ. evañca pana, bhikkhave, ṭhapetabbaṃ. tadahuposathe cātuddase vā
pannarase vā tasmiṃ puggale sammukhībhūte saṇghamajjhe udāharitabbaṃ—</p>

<p>
<span class="parno">27</span>
<a class="ms" id="p_4v_1880"></a>
‘suṇātu me, bhante, saṇgho. itthannāmo puggalo sāpattiko, tassa pātimokkhaṃ
ṭhapemi, na tasmiṃ sammukhībhūte pātimokkhaṃ uddisitabban’ti ṭhapitaṃ hoti
pātimokkhan"ti.</p>

<p>
<span class="parno">28</span>
<a class="ms" id="p_4v_1881"></a>
"nāmhe koci jānātī"ti sāpattikāva pātimokkhaṃ suṇantī’"ti.
tena kho pana samayena chabbaggiyā bhikkhū—  "nāmhe koci jānātī"ti sāpattikāva
pātimokkhaṃ suṇanti. therā bhikkhū paracittaviduno bhikkhūnaṃ ārocenti—
"itthannāmo ca itthannāmo ca, āvuso, chabbaggiyā bhikkhū—  ‘nāmhe koci
jānātī’ti sāpattikāva pātimokkhaṃ suṇantī"ti. assosuṃ kho chabbaggiyā bhikkhū—
"therā kira bhikkhū paracittaviduno amhe bhikkhūnaṃ ārocenti—  ‘itthannāmo ca
itthannāmo ca, āvuso, chabbaggiyā bhikkhū—</p>

<p>
<span class="parno">29</span>
<a class="ms" id="p_4v_1882"></a>
te—  "puramhākaṃ pesalā bhikkhū pātimokkhaṃ ṭhapentī"ti—  paṭikacceva suddhānaṃ
bhikkhūnaṃ anāpattikānaṃ avatthusmiṃ akāraṇe pātimokkhaṃ ṭhapenti. ye te
bhikkhū appicchā … pe …   te ujjhāyanti khiyyanti vipācenti—  "kathañhi nāma
chabbaggiyā bhikkhū suddhānaṃ bhikkhūnaṃ anāpattikānaṃ avatthusmiṃ akāraṇe
pātimokkhaṃ ṭhapessantī"ti. atha kho te bhikkhū bhagavato etamatthaṃ
ārocesuṃ … pe …   "saccaṃ kira, bhikkhave, chabbaggiyā bhikkhū suddhānaṃ bhikkhūnaṃ
anāpattikānaṃ avatthusmiṃ akāraṇe pātimokkhaṃ ṭhapentī"ti? "saccaṃ,
bhagavā"ti … pe …   vigarahitvā … pe …   dhammiṃ kathaṃ katvā bhikkhū āmantesi—  "na,
bhikkhave, suddhānaṃ bhikkhūnaṃ anāpattikānaṃ avatthusmiṃ akāraṇe pātimokkhaṃ
ṭhapetabbaṃ. yo ṭhapeyya, āpatti dukkaṭassa.</p>
<h3>5 dhammikādhammikapātimokkhaṭṭhapana</h3>

<p>
<span class="parno">30</span>
<a class="ms" id="p_4v_1883"></a>
<a class="msdiv" id="msdiv387"></a>
ekaṃ, bhikkhave, adhammikaṃ pātimokkhaṭṭhapanaṃ, ekaṃ dhammikaṃ;
pātimokkhaṭṭhapanaṃ, dve adhammikāni; pātimokkhaṭṭhapanāni, dve dhammikāni;
tīṇi adhammikāni pātimokkhaṭṭhapanāni, tīṇi dhammikāni; cattāri adhammikāni
pātimokkhaṭṭhapanāni, cattāri dhammikāni; pañca adhammikāni
pātimokkhaṭṭhapanāni, pañca dhammikāni; cha adhammikāni pātimokkhaṭṭhapanāni,
cha dhammikāni; satta adhammikāni pātimokkhaṭṭhapanāni, satta dhammikāni; aṭṭha
adhammikāni pātimokkhaṭṭhapanāni, aṭṭha dhammikāni; nava adhammikāni
pātimokkhaṭṭhapanāni, nava dhammikāni; dasa adhammikāni pātimokkhaṭṭhapanāni,
dasa dhammikāni.</p>
<hr>

<p>
<span class="parno">31</span>
<a class="ms" id="p_4v_1884"></a>
katamaṃ ekaṃ adhammikaṃ pātimokkhaṭṭhapanaṃ? amūlikāya sīlavipattiyā
pātimokkhaṃ ṭhapeti—  idaṃ ekaṃ adhammikaṃ pātimokkhaṭṭhapanaṃ. katamaṃ ekaṃ
dhammikaṃ pātimokkhaṭṭhapanaṃ? samūlikāya sīlavipattiyā pātimokkhaṃ ṭhapeti—
idaṃ ekaṃ dhammikaṃ pātimokkhaṭṭhapanaṃ.</p>

<p>
<span class="parno">32</span>
<a class="ms" id="p_4v_1885"></a>
katamāni dve adhammikāni pātimokkhaṭṭhapanāni? amūlikāya sīlavipattiyā
pātimokkhaṃ ṭhapeti, amūlikāya ācāravipattiyā pātimokkhaṃ ṭhapeti—  imāni dve
adhammikāni pātimokkhaṭṭhapanāni. katamāni dve dhammikāni pātimokkhaṭṭhapanāni?
samūlikāya sīlavipattiyā pātimokkhaṃ ṭhapeti, samūlikāya ācāravipattiyā
pātimokkhaṃ ṭhapeti—  imāni dve dhammikāni pātimokkhaṭṭhapanāni.</p>

<p>
<span class="parno">33</span>
<a class="ms" id="p_4v_1886"></a>
katamāni tīṇi adhammikāni pātimokkhaṭṭhapanāni? amūlikāya sīlavipattiyā
pātimokkhaṃ ṭhapeti, amūlikāya ācāravipattiyā pātimokkhaṃ ṭhapeti, amūlikāya
diṭṭhivipattiyā pātimokkhaṃ ṭhapeti—  imāni tīṇi adhammikāni
pātimokkhaṭṭhapanāni. katamāni tīṇi dhammikāni pātimokkhaṭṭhapanāni? samūlikāya
sīlavipattiyā pātimokkhaṃ ṭhapeti, samūlikāya ācāravipattiyā pātimokkhaṃ
ṭhapeti, samūlikāya diṭṭhivipattiyā pātimokkhaṃ ṭhapeti—  imāni tīṇi dhammikāni
pātimokkhaṭṭhapanāni.</p>

<p>
<span class="parno">34</span>
<a class="ms" id="p_4v_1887"></a>
katamāni cattāri adhammikāni pātimokkhaṭṭhapanāni? amūlikāya sīlavipattiyā
pātimokkhaṃ ṭhapeti, amūlikāya ācāravipattiyā pātimokkhaṃ ṭhapeti, amūlikāya
diṭṭhivipattiyā pātimokkhaṃ ṭhapeti, amūlikāya ājīvavipattiyā pātimokkhaṃ
ṭhapeti—  imāni cattāri adhammikāni pātimokkhaṭṭhapanāni. katamāni cattāri
dhammikāni pātimokkhaṭṭhapanāni? samūlikāya sīlavipattiyā pātimokkhaṃ ṭhapeti,
samūlikāya ācāravipattiyā pātimokkhaṃ ṭhapeti, samūlikāya diṭṭhivipattiyā
pātimokkhaṃ ṭhapeti, samūlikāya ājīvavipattiyā pātimokkhaṃ ṭhapeti—  imāni
cattāri dhammikāni pātimokkhaṭṭhapanāni.</p>

<p>
<span class="parno">35</span>
<a class="ms" id="p_4v_1888"></a>
katamāni pañca adhammikāni pātimokkhaṭṭhapanāni? amūlakena pārājikena
pātimokkhaṃ ṭhapeti, amūlakena saṇghādisesena … pe …   amūlakena pācittiyena …
amūlakena pāṭidesanīyena …   amūlakena dukkaṭena pātimokkhaṃ ṭhapeti—  imāni
pañca adhammikāni pātimokkhaṭṭhapanāni. katamāni pañca dhammikāni
pātimokkhaṭṭhapanāni? samūlakena pārājikena pātimokkhaṃ ṭhapeti, samūlakena
saṇghādisesena … pe …   pācittiyena …   pāṭidesanīyena …   dukkaṭena pātimokkhaṃ
ṭhapeti—  imāni pañca dhammikāni pātimokkhaṭṭhapanāni.</p>

<p>
<span class="parno">36</span>
<a class="ms" id="p_4v_1889"></a>
katamāni cha adhammikāni pātimokkhaṭṭhapanāni? amūlikāya sīlavipattiyā
pātimokkhaṃ ṭhapeti akatāya, amūlikāya sīlavipattiyā pātimokkhaṃ ṭhapeti
katāya; amūlikāya ācāravipattiyā pātimokkhaṃ ṭhapeti akatāya, amūlikāya
ācāravipattiyā pātimokkhaṃ ṭhapeti katāya; amūlikāya diṭṭhivipattiyā
pātimokkhaṃ ṭhapeti akatāya, amūlikāya diṭṭhivipattiyā pātimokkhaṃ ṭhapeti
katāya—  imāni cha adhammikāni pātimokkhaṭṭhapanāni. katamāni cha dhammikāni
pātimokkhaṭṭhapanāni? samūlikāya sīlavipattiyā pātimokkhaṃ ṭhapeti akatāya,
samūlikāya sīlavipattiyā pātimokkhaṃ ṭhapeti katāya; samūlikāya
ācāravipattiyā … pe …   diṭṭhivipattiyā pātimokkhaṃ ṭhapeti akatāya … pe …   katāya—
imāni cha dhammikāni pātimokkhaṭṭhapanāni.</p>

<p>
<span class="parno">37</span>
<a class="ms" id="p_4v_1890"></a>
katamāni satta adhammikāni pātimokkhaṭṭhapanāni? amūlakena pārājikena
pātimokkhaṃ ṭhapeti, amūlakena saṇghādisesena … pe …   thullaccayena pācittiyena
pāṭidesanīyena dukkaṭena dubbhāsitena pātimokkhaṃ ṭhapeti—  imāni satta
adhammikāni pātimokkhaṭṭhapanāni. katamāni satta dhammikāni
pātimokkhaṭṭhapanāni? samūlakena pārājikena pātimokkhaṃ ṭhapeti, samūlakena
saṇghādisesena … pe …   thullaccayena pācittiyena pāṭidesanīyena dukkaṭena
dubbhāsitena pātimokkhaṃ ṭhapeti—  imāni satta dhammikāni pātimokkhaṭṭhapanāni.</p>

<p>
<span class="parno">38</span>
<a class="ms" id="p_4v_1891"></a>
katamāni aṭṭha adhammikāni pātimokkhaṭṭhapanāni? amūlikāya sīlavipattiyā
pātimokkhaṃ ṭhapeti akatāya, amūlikāya sīlavipattiyā pātimokkhaṃ ṭhapeti
katāya; amūlikāya ācāravipattiyā … pe …   diṭṭhivipattiyā … pe …   ājīvavipattiyā
pātimokkhaṃ ṭhapeti akatāya … pe …   katāya—  imāni aṭṭha adhammikāni
pātimokkhaṭṭhapanāni. katamāni aṭṭha dhammikāni pātimokkhaṭṭhapanāni?
samūlikāya sīlavipattiyā pātimokkhaṃ ṭhapeti akatāya, samūlikāya sīlavipattiyā
pātimokkhaṃ ṭhapeti katāya; samūlikāya ācāravipattiyā … pe …   diṭṭhivipattiyā … pe …
ājīvavipattiyā pātimokkhaṃ ṭhapeti akatāya … pe …   katāya—  imāni aṭṭha
dhammikāni pātimokkhaṭṭhapanāni.</p>

<p>
<span class="parno">39</span>
<a class="ms" id="p_4v_1892"></a>
katamāni nava adhammikāni pātimokkhaṭṭhapanāni? amūlikāya sīlavipattiyā
pātimokkhaṃ ṭhapeti akatāya, amūlikāya sīlavipattiyā pātimokkhaṃ ṭhapeti
katāya, amūlikāya sīlavipattiyā pātimokkhaṃ ṭhapeti katākatāya; amūlikāya
ācāravipattiyā … pe …   diṭṭhivipattiyā pātimokkhaṃ ṭhapeti akatāya … pe …   katāya … pe …
katākatāya—  imāni nava adhammikāni pātimokkhaṭṭhapanāni. katamāni nava
dhammikāni pātimokkhaṭṭhapanāni? samūlikāya sīlavipattiyā pātimokkhaṃ ṭhapeti
akatāya, samūlikāya sīlavipattiyā pātimokkhaṃ ṭhapeti katāya, samūlikāya
sīlavipattiyā pātimokkhaṃ ṭhapeti katākatāya; samūlikāya ācāravipattiyā … pe …
diṭṭhivipattiyā pātimokkhaṃ ṭhapeti akatāya … pe …   katāya … pe …   katākatāya—  imāni
nava dhammikāni pātimokkhaṭṭhapanāni.</p>

<p>
<span class="parno">40</span>
<a class="ms" id="p_4v_1893"></a>
katamāni dasa adhammikāni pātimokkhaṭṭhapanāni? na pārājiko tassaṃ parisāyaṃ
nisinno hoti, na pārājikakathā vippakatā hoti; na sikkhaṃ paccakkhātako tassaṃ
parisāyaṃ nisinno hoti, na sikkhaṃ paccakkhātakathā vippakatā hoti; dhammikaṃ
sāmaggiṃ upeti, na dhammikaṃ sāmaggiṃ paccādiyati, na dhammikāya sāmaggiyā
paccādānakathā vippakatā hoti; na sīlavipattiyā diṭṭhasutaparisankito hoti, na
ācāravipattiyā diṭṭhasutaparisankito hoti, na diṭṭhivipattiyā
diṭṭhasutaparisankito hoti—  imāni dasa adhammikāni pātimokkhaṭṭhapanāni.
katamāni dasa dhammikāni pātimokkhaṭṭhapanāni? pārājiko tassaṃ parisāyaṃ
nisinno hoti, pārājikakathā vippakatā hoti; sikkhaṃ paccakkhātako tassaṃ
parisāyaṃ nisinno hoti, sikkhaṃ paccakkhātakathā vippakatā hoti; dhammikaṃ
sāmaggiṃ na upeti, dhammikaṃ sāmaggiṃ paccādiyati, dhammikāya sāmaggiyā
paccādānakathā vippakatā hoti; sīlavipattiyā diṭṭhasutaparisankito hoti,
ācāravipattiyā diṭṭhasutaparisankito hoti, diṭṭhivipattiyā
diṭṭhasutaparisankito hoti—  imāni dasa dhammikāni pātimokkhaṭṭhapanāni.</p>
<h3>6 dhammikapātimokkhaṭṭhapana</h3>

<p>
<span class="parno">41</span>
<a class="ms" id="p_4v_1894"></a>
<a class="msdiv" id="msdiv388"></a>
kathaṃ pārājiko tassaṃ parisāyaṃ nisinno hoti? idha, bhikkhave, yehi ākārehi
yehi lingehi yehi nimittehi pārājikassa dhammassa ajjhāpatti hoti, tehi ākārehi
tehi lingehi tehi nimittehi bhikkhu bhikkhuṃ passati pārājikaṃ dhammaṃ
ajjhāpajjantaṃ. na heva kho bhikkhu bhikkhuṃ passati pārājikaṃ dhammaṃ
ajjhāpajjantaṃ, api ca añño bhikkhu bhikkhussa āroceti—  ‘itthannāmo, āvuso,
bhikkhu pārājikaṃ dhammaṃ ajjhāpanno’ti. na heva kho bhikkhu bhikkhuṃ passati
pārājikaṃ dhammaṃ ajjhāpajjantaṃ, nāpi añño bhikkhu bhikkhussa āroceti—
‘itthannāmo, āvuso, bhikkhu pārājikaṃ dhammaṃ ajjhāpanno’ti, api ca sova
bhikkhu bhikkhussa āroceti—  ‘ahaṃ, āvuso, pārājikaṃ dhammaṃ ajjhāpanno’ti.
ākankhamāno, bhikkhave, bhikkhu tena diṭṭhena tena sutena tāya parisankāya
tadahuposathe cātuddase vā pannarase vā tasmiṃ puggale sammukhībhūte
saṇghamajjhe udāhareyya—</p>

<p>
<span class="parno">42</span>
<a class="ms" id="p_4v_1895"></a>
‘suṇātu me, bhante, saṇgho. itthannāmo puggalo pārājikaṃ dhammaṃ ajjhāpanno,
tassa pātimokkhaṃ ṭhapemi, na tasmiṃ sammukhībhūte pātimokkhaṃ uddisitabbanti—
dhammikaṃ pātimokkhaṭṭhapanaṃ’.</p>

<p>
<span class="parno">43</span>
<a class="ms" id="p_4v_1896"></a>
<a class="msdiv" id="msdiv389"></a>
bhikkhussa pātimokkhe ṭhapite parisā vuṭṭhāti, dasannaṃ antarāyānaṃ aññatarena—
rājantarāyena vā, corantarāyena vā, agyantarāyena vā, udakantarāyena vā,
manussantarāyena vā, amanussantarāyena vā, vāḷantarāyena vā, sarīsapantarāyena
vā, jīvitantarāyena vā, brahmacariyantarāyena vā. ākankhamāno, bhikkhave,
bhikkhu tasmiṃ vā āvāse, aññasmiṃ vā āvāse, tasmiṃ puggale sammukhībhūte
saṇghamajjhe udāhareyya—</p>

<p>
<span class="parno">44</span>
<a class="ms" id="p_4v_1897"></a>
‘suṇātu me, bhante, saṇgho. itthannāmassa puggalassa pārājikakathā vippakatā,
taṃ vatthu avinicchitaṃ. yadi saṇghassa pattakallaṃ, saṇgho taṃ vatthuṃ
vinicchineyyā’ti.</p>

<p>
<span class="parno">45</span>
<a class="ms" id="p_4v_1898"></a>
evañcetaṃ labhetha, iccetaṃ kusalaṃ. no ce labhetha, tadahuposathe cātuddase vā
pannarase vā tasmiṃ puggale sammukhībhūte saṇghamajjhe udāharitabbaṃ—</p>

<p>
<span class="parno">46</span>
<a class="ms" id="p_4v_1899"></a>
‘suṇātu me, bhante, saṇgho. itthannāmassa puggalassa pārājikakathā vippakatā,
taṃ vatthu avinicchitaṃ. tassa pātimokkhaṃ ṭhapemi, na tasmiṃ sammukhībhūte
pātimokkhaṃ uddisitabbanti—  dhammikaṃ pātimokkhaṭṭhapanaṃ’.</p>

<p>
<span class="parno">47</span>
<a class="ms" id="p_4v_1900"></a>
<a class="msdiv" id="msdiv390"></a>
kathaṃ sikkhaṃ paccakkhātako tassaṃ parisāyaṃ nisinno hoti? idha pana,
bhikkhave, bhikkhu yehi ākārehi yehi lingehi yehi nimittehi sikkhā paccakkhātā
hoti, tehi ākārehi tehi lingehi tehi nimittehi bhikkhu bhikkhuṃ passati sikkhaṃ
paccakkhantaṃ. na heva kho bhikkhu bhikkhuṃ passati sikkhaṃ paccakkhantaṃ, api
ca añño bhikkhu bhikkhussa āroceti—  ‘itthannāmena, āvuso, bhikkhunā sikkhā
paccakkhātā’ti. na heva kho bhikkhu bhikkhuṃ passati sikkhaṃ paccakkhantaṃ,
nāpi añño bhikkhu bhikkhussa āroceti—  ‘itthannāmena, āvuso, bhikkhunā sikkhā
paccakkhātā’ti, api ca sova bhikkhu bhikkhussa āroceti—  ‘mayā, āvuso, sikkhā
paccakkhātā’ti. ākankhamāno, bhikkhave, bhikkhu tena diṭṭhena tena sutena tāya
parisankāya tadahuposathe cātuddase vā pannarase vā tasmiṃ puggale
sammukhībhūte saṇghamajjhe udāhareyya—</p>

<p>
<span class="parno">48</span>
<a class="ms" id="p_4v_1901"></a>
‘suṇātu me, bhante, saṇgho. itthannāmena puggalena sikkhā paccakkhātā, tassa
pātimokkhaṃ ṭhapemi, na tasmiṃ sammukhībhūte pātimokkhaṃ uddisitabbanti—
dhammikaṃ pātimokkhaṭṭhapanaṃ’.</p>
<hr>

<p>
<span class="parno">49</span>
<a class="ms" id="p_4v_1902"></a>
<a class="msdiv" id="msdiv391"></a>
bhikkhussa pātimokkhe ṭhapite parisā vuṭṭhāti, dasannaṃ antarāyānaṃ aññatarena—
rājantarāyena vā … pe …   brahmacariyantarāyena vā, ākankhamāno, bhikkhave,
bhikkhu tasmiṃ vā āvāse, aññasmiṃ vā āvāse, tasmiṃ puggale sammukhībhūte
saṇghamajjhe udāhareyya—</p>

<p>
<span class="parno">50</span>
<a class="ms" id="p_4v_1903"></a>
‘suṇātu me, bhante, saṇgho. itthannāmassa puggalassa sikkhaṃ paccakkhātakathā
vippakatā, taṃ vatthu avinicchitaṃ. yadi saṇghassa pattakallaṃ, saṇgho taṃ
vatthuṃ vinicchineyyā’ti.</p>

<p>
<span class="parno">51</span>
<a class="ms" id="p_4v_1904"></a>
evañcetaṃ labhetha, iccetaṃ kusalaṃ. no ce labhetha, tadahuposathe cātuddase vā
pannarase vā tasmiṃ puggale sammukhībhūte saṇghamajjhe udāharitabbaṃ—</p>

<p>
<span class="parno">52</span>
<a class="ms" id="p_4v_1905"></a>
‘suṇātu me, bhante, saṇgho. itthannāmassa puggalassa sikkhaṃ paccakkhātakathā
vippakatā, taṃ vatthu avinicchitaṃ. tassa pātimokkhaṃ ṭhapemi, na tasmiṃ
sammukhībhūte pātimokkhaṃ uddisitabbanti—  dhammikaṃ pātimokkhaṭṭhapanaṃ’.</p>
<hr>

<p>
<span class="parno">53</span>
<a class="ms" id="p_4v_1906"></a>
<a class="msdiv" id="msdiv392"></a>
kathaṃ dhammikaṃ sāmaggiṃ na upeti? idha pana, bhikkhave, bhikkhu yehi ākārehi
yehi lingehi yehi nimittehi dhammikāya sāmaggiyānupagamanaṃ hoti, tehi ākārehi
tehi lingehi tehi nimittehi bhikkhu bhikkhuṃ passati dhammikaṃ sāmaggiṃ na
upentaṃ. na heva kho bhikkhu bhikkhuṃ passati dhammikaṃ sāmaggiṃ na upentaṃ,
api ca añño bhikkhu bhikkhussa āroceti—  ‘itthannāmo, āvuso, bhikkhu dhammikaṃ
sāmaggiṃ na upetī’ti. na heva kho bhikkhu bhikkhuṃ passati dhammikaṃ sāmaggiṃ
na upentaṃ, nāpi añño bhikkhu bhikkhussa āroceti—  ‘itthannāmo, āvuso, bhikkhu
dhammikaṃ sāmaggiṃ na upetī’ti, api ca sova bhikkhu bhikkhussa āroceti—  ‘ahaṃ,
āvuso, dhammikaṃ sāmaggiṃ na upemī’ti. ākankhamāno, bhikkhave, bhikkhu tena
diṭṭhena tena sutena tāya parisankāya tadahuposathe cātuddase vā pannarase vā
tasmiṃ puggale sammukhībhūte saṇghamajjhe udāhareyya—</p>

<p>
<span class="parno">54</span>
<a class="ms" id="p_4v_1907"></a>
‘suṇātu me, bhante, saṇgho. itthannāmo puggalo dhammikaṃ sāmaggiṃ na upeti,
tassa pātimokkhaṃ ṭhapemi, na tasmiṃ sammukhībhūte pātimokkhaṃ uddisitabbanti—
dhammikaṃ pātimokkhaṭṭhapanaṃ’.</p>
<hr>

<p>
<span class="parno">55</span>
<a class="ms" id="p_4v_1908"></a>
<a class="msdiv" id="msdiv393"></a>
kathaṃ dhammikaṃ sāmaggiṃ paccādiyati? idha, bhikkhave, bhikkhu yehi ākārehi
yehi lingehi yehi nimittehi dhammikāya sāmaggiyā paccādānaṃ hoti, tehi ākārehi
tehi lingehi tehi nimittehi bhikkhu bhikkhuṃ passati dhammikaṃ sāmaggiṃ
paccādiyantaṃ na heva kho bhikkhu bhikkhuṃ passati dhammikaṃ sāmaggiṃ
paccādiyantaṃ, api ca añño bhikkhu bhikkhussa āroceti—  ‘itthannāmo, āvuso,
bhikkhu dhammikaṃ sāmaggiṃ paccādiyatī’ti. na heva kho bhikkhu bhikkhuṃ passati
dhammikaṃ sāmaggiṃ paccādiyantaṃ, nāpi añño bhikkhu bhikkhussa āroceti—
‘itthannāmo, āvuso, bhikkhu dhammikaṃ sāmaggiṃ paccādiyatī’ti, api ca sova
bhikkhu bhikkhussa āroceti—  ‘ahaṃ, āvuso, dhammikaṃ sāmaggiṃ paccādiyāmī’ti.
ākankhamāno, bhikkhave, bhikkhu tena diṭṭhena tena sutena tāya parisankāya
tadahuposathe cātuddase vā pannarase vā tasmiṃ puggale sammukhībhūte
saṇghamajjhe udāhareyya—</p>

<p>
<span class="parno">56</span>
<a class="ms" id="p_4v_1909"></a>
‘suṇātu me, bhante, saṇgho. itthannāmo puggalo dhammikaṃ sāmaggiṃ paccādiyati,
tassa pātimokkhaṃ ṭhapemi, na tasmiṃ sammukhībhūte pātimokkhaṃ uddisitabbanti—
dhammikaṃ pātimokkhaṭṭhapanaṃ’.</p>
<hr>

<p>
<span class="parno">57</span>
<a class="ms" id="p_4v_1910"></a>
<a class="msdiv" id="msdiv394"></a>
bhikkhussa pātimokkhe ṭhapite parisā vuṭṭhāti, dasannaṃ antarāyānaṃ aññatarena—
rājantarāyena vā … pe …   brahmacariyantarāyena vā. ākankhamāno, bhikkhave,
bhikkhu tasmiṃ vā āvāse, aññasmiṃ vā āvāse, tasmiṃ puggale sammukhībhūte
saṇghamajjhe udāhareyya—</p>

<p>
<span class="parno">58</span>
<a class="ms" id="p_4v_1911"></a>
‘suṇātu me, bhante, saṇgho. itthannāmassa puggalassa dhammikāya sāmaggiyā
paccādānakathā vippakatā, taṃ vatthu avinicchitaṃ. yadi saṇghassa pattakallaṃ,
saṇgho taṃ vatthuṃ vinicchineyyā’ti.</p>

<p>
<span class="parno">59</span>
<a class="ms" id="p_4v_1912"></a>
evañcetaṃ labhetha, iccetaṃ kusalaṃ. no ce labhetha, tadahuposathe cātuddase vā
pannarase vā tasmiṃ puggale sammukhībhūte saṇghamajjhe udāharitabbaṃ—</p>
<hr>

<p>
<span class="parno">60</span>
<a class="ms" id="p_4v_1913"></a>
‘suṇātu me, bhante, saṇgho. itthannāmassa puggalassa dhammikāya sāmaggiyā
paccādānakathā vippakatā, taṃ vatthu avinicchitaṃ. tassa pātimokkhaṃ ṭhapemi,
na tasmiṃ sammukhībhūte pātimokkhaṃ uddisitabbanti—  dhammikaṃ
pātimokkhaṭṭhapanaṃ’.</p>
<hr>

<p>
<span class="parno">61</span>
<a class="ms" id="p_4v_1914"></a>
<a class="msdiv" id="msdiv395"></a>
kathaṃ sīlavipattiyā diṭṭhasutaparisankito hoti? idha pana, bhikkhave, bhikkhu
yehi ākārehi yehi lingehi yehi nimittehi sīlavipattiyā diṭṭhasutaparisankito
hoti, tehi ākārehi tehi lingehi tehi nimittehi bhikkhu bhikkhuṃ passati
sīlavipattiyā diṭṭhasutaparisankitaṃ. na heva kho bhikkhu bhikkhuṃ passati
sīlavipattiyā diṭṭhasutaparisankitaṃ, api ca añño bhikkhu bhikkhussa āroceti—
‘itthannāmo, āvuso, bhikkhu sīlavipattiyā diṭṭhasutaparisankito’ti. na heva kho
bhikkhu bhikkhuṃ passati sīlavipattiyā diṭṭhasutaparisankitaṃ, nāpi añño
bhikkhu bhikkhussa āroceti—  ‘itthannāmo, āvuso, bhikkhu sīlavipattiyā
diṭṭhasutaparisankito’ti, api ca sova bhikkhu bhikkhussa āroceti—  ‘ahaṃ,
āvuso, sīlavipattiyā diṭṭhasutaparisankitomhī’ti. ākankhamāno, bhikkhave,
bhikkhu tena diṭṭhena tena sutena tāya parisankāya tadahuposathe cātuddase vā
pannarase vā tasmiṃ puggale sammukhībhūte saṇghamajjhe udāhareyya—</p>

<p>
<span class="parno">62</span>
<a class="ms" id="p_4v_1915"></a>
‘suṇātu me, bhante, saṇgho. itthannāmo puggalo sīlavipattiyā
diṭṭhasutaparisankito, tassa pātimokkhaṃ ṭhapemi, na tasmiṃ sammukhībhūte
pātimokkhaṃ uddisitabbanti—  dhammikaṃ pātimokkhaṭṭhapanaṃ’.</p>
<hr>

<p>
<span class="parno">63</span>
<a class="ms" id="p_4v_1916"></a>
<a class="msdiv" id="msdiv396"></a>
kathaṃ ācāravipattiyā diṭṭhasutaparisankito hoti? idha pana, bhikkhave, bhikkhu
yehi ākārehi yehi lingehi yehi nimittehi ācāravipattiyā diṭṭhasutaparisankito
hoti tehi ākārehi tehi lingehi tehi nimittehi bhikkhu bhikkhuṃ passati
ācāravipattiyā diṭṭhasutaparisankitaṃ. na heva kho bhikkhu bhikkhuṃ passati
ācāravipattiyā diṭṭhasutaparisankitaṃ, api ca añño bhikkhu bhikkhussa āroceti—
‘itthannāmo, āvuso, bhikkhu ācāravipattiyā diṭṭhasutaparisankito’ti. na heva
kho bhikkhu bhikkhuṃ passati ācāravipattiyā diṭṭhasutaparisankitaṃ, nāpi añño
bhikkhu bhikkhussa āroceti—  ‘itthannāmo, āvuso, bhikkhu ācāravipattiyā
diṭṭhasutaparisankito’ti, api ca sova bhikkhu bhikkhussa āroceti—  ‘ahaṃ,
āvuso, ācāravipattiyā diṭṭhasutaparisankitomhī’ti. ākankhamāno, bhikkhave,
bhikkhu tena diṭṭhena tena sutena tāya parisankāya tadahuposathe cātuddase vā
pannarase vā tasmiṃ puggale sammukhībhūte saṇghamajjhe udāhareyya—</p>

<p>
<span class="parno">64</span>
<a class="ms" id="p_4v_1917"></a>
‘suṇātu me, bhante, saṇgho. itthannāmo puggalo ācāravipattiyā
diṭṭhasutaparisankito, tassa pātimokkhaṃ ṭhapemi, na tasmiṃ sammukhībhūte
pātimokkhaṃ uddisitabbanti—  dhammikaṃ pātimokkhaṭṭhapanaṃ’.</p>

<p>
<span class="parno">65</span>
<a class="ms" id="p_4v_1918"></a>
<a class="msdiv" id="msdiv397"></a>
kathaṃ diṭṭhivipattiyā diṭṭhasutaparisankito hoti? idha pana, bhikkhave,
bhikkhu yehi ākārehi yehi lingehi yehi nimittehi diṭṭhivipattiyā
diṭṭhasutaparisankito hoti, tehi ākārehi tehi lingehi tehi nimittehi bhikkhu
bhikkhuṃ passati diṭṭhivipattiyā diṭṭhasutaparisankitaṃ. na heva kho bhikkhu
bhikkhuṃ passati diṭṭhivipattiyā diṭṭhasutaparisankitaṃ, api ca añño bhikkhu
bhikkhussa āroceti—  ‘itthannāmo, āvuso, bhikkhu diṭṭhivipattiyā
diṭṭhasutaparisankito’ti. na heva kho bhikkhu bhikkhuṃ passati diṭṭhivipattiyā
diṭṭhasutaparisankitaṃ, nāpi añño bhikkhu bhikkhussa āroceti—  ‘itthannāmo,
āvuso, bhikkhu diṭṭhivipattiyā diṭṭhasutaparisankito’ti, api ca sova bhikkhu
bhikkhussa āroceti—  ‘ahaṃ, āvuso, diṭṭhivipattiyā diṭṭhasutaparisankitomhī’ti.
ākankhamāno, bhikkhave, bhikkhu tena diṭṭhena tena sutena tāya parisankāya
tadahuposathe cātuddase vā pannarase vā tasmiṃ puggale sammukhībhūte
saṇghamajjhe udāhareyya—</p>

<p>
<span class="parno">66</span>
<a class="ms" id="p_4v_1919"></a>
‘suṇātu me, bhante, saṇgho. itthannāmo puggalo diṭṭhivipattiyā
diṭṭhasutaparisankito, tassa pātimokkhaṃ ṭhapemi, na tasmiṃ sammukhībhūte
pātimokkhaṃ uddisitabbanti—  dhammikaṃ pātimokkhaṭṭhapanaṃ’.</p>

<p>
<span class="parno">67</span>
<a class="ms" id="p_4v_1920"></a>
imāni dasa dhammikāni pātimokkhaṭṭhapanānī"ti.</p>
<p class="endsutta">
<span class="parno">68</span>
<a class="ms" id="p_4v_1921"></a>
paṭhamabhāṇavāro niṭṭhito.</p>
<h3>7 attādānaanga</h3>

<p>
<span class="parno">69</span>
<a class="ms" id="p_4v_1922"></a>
<a class="msdiv" id="msdiv398"></a>
atha kho āyasmā upāli yena bhagavā tenupasankami, upasankamitvā bhagavantaṃ
abhivādetvā ekamantaṃ nisīdi. ekamantaṃ nisinno kho āyasmā upāli bhagavantaṃ
etadavoca—  "attādānaṃ ādātukāmena, bhante, bhikkhunā katamangasamannāgataṃ
attādānaṃ ādātabban"ti?</p>

<p>
<span class="parno">70</span>
<a class="ms" id="p_4v_1923"></a>
"attādānaṃ ādātukāmena, upāli, bhikkhunā pañcangasamannāgataṃ attādānaṃ
ādātabbaṃ. attādānaṃ ādātukāmena, upāli, bhikkhunā evaṃ paccavekkhitabbaṃ—
‘yaṃ kho ahaṃ imaṃ attādānaṃ ādātukāmo, kālo nu kho imaṃ attādānaṃ ādātuṃ udāhu
no’ti? sace, upāli, bhikkhu paccavekkhamāno evaṃ jānāti—  ‘akālo imaṃ
attādānaṃ ādātuṃ, no kālo’ti, na taṃ, upāli, attādānaṃ ādātabbaṃ.</p>

<p>
<span class="parno">71</span>
<a class="ms" id="p_4v_1924"></a>
sace panupāli, bhikkhu paccavekkhamāno evaṃ jānāti—  ‘kālo imaṃ attādānaṃ
ādātuṃ, no akālo’ti, tenupāli, bhikkhunā uttari paccavekkhitabbaṃ—  ‘yaṃ kho
ahaṃ imaṃ attādānaṃ ādātukāmo, bhūtaṃ nu kho idaṃ attādānaṃ udāhu no’ti? sace,
upāli, bhikkhu paccavekkhamāno evaṃ jānāti—  ‘abhūtaṃ idaṃ attādānaṃ, no
bhūtan’ti, na taṃ, upāli, attādānaṃ ādātabbaṃ.</p>

<p>
<span class="parno">72</span>
<a class="ms" id="p_4v_1925"></a>
sace panupāli, bhikkhu paccavekkhamāno evaṃ jānāti—  ‘bhūtaṃ idaṃ attādānaṃ, no
abhūtan’ti, tenupāli, bhikkhunā uttari paccavekkhitabbaṃ—  ‘yaṃ kho ahaṃ imaṃ
attādānaṃ ādātukāmo, atthasañhitaṃ nu kho idaṃ attādānaṃ udāhu no’ti? sace,
upāli, bhikkhu paccavekkhamāno evaṃ jānāti—  ‘anatthasañhitaṃ idaṃ attādānaṃ,
no atthasañhitan’ti, na taṃ, upāli, attādānaṃ ādātabbaṃ.</p>
<hr>

<p>
<span class="parno">73</span>
<a class="ms" id="p_4v_1926"></a>
sace panupāli, bhikkhu paccavekkhamāno evaṃ jānāti—  ‘atthasañhitaṃ idaṃ
attādānaṃ, no anatthasañhitan’ti, tenupāli, bhikkhunā uttari paccavekkhitabbaṃ—
‘imaṃ kho ahaṃ attādānaṃ ādiyamāno labhissāmi sandiṭṭhe sambhatte bhikkhū
dhammato vinayato pakkhe udāhu no’ti? sace, upāli, bhikkhu paccavekkhamāno evaṃ
jānāti—  ‘imaṃ kho ahaṃ attādānaṃ ādiyamāno na labhissāmi sandiṭṭhe sambhatte
bhikkhū dhammato vinayato pakkhe’ti, na taṃ, upāli, attādānaṃ ādātabbaṃ.</p>

<p>
<span class="parno">74</span>
<a class="ms" id="p_4v_1927"></a>
sace panupāli, bhikkhu paccavekkhamāno evaṃ jānāti—  ‘imaṃ kho ahaṃ attādānaṃ
ādiyamāno labhissāmi sandiṭṭhe sambhatte bhikkhū dhammato vinayato pakkhe’ti,
tenupāli, bhikkhunā uttari paccavekkhitabbaṃ—  ‘imaṃ kho me attādānaṃ ādiyato
bhavissati saṇghassa tatonidānaṃ bhaṇḍanaṃ kalaho viggaho vivādo saṇghabhedo
saṇgharāji saṇghavavatthānaṃ saṇghanānākaraṇaṃ udāhu no’ti? sace upāli, bhikkhu
paccavekkhamāno evaṃ jānāti—  ‘imaṃ kho me attādānaṃ ādiyato bhavissati
saṇghassa tatonidānaṃ bhaṇḍanaṃ kalaho viggaho vivādo saṇghabhedo saṇgharāji
saṇghavavatthānaṃ saṇghanānākaraṇan’ti, na taṃ, upāli, attādānaṃ ādātabbaṃ.</p>

<p>
<span class="parno">75</span>
<a class="ms" id="p_4v_1928"></a>
sace panupāli, bhikkhu paccavekkhamāno evaṃ jānāti—  ‘imaṃ kho me attādānaṃ
ādiyato na bhavissati saṇghassa tatonidānaṃ bhaṇḍanaṃ kalaho viggaho vivādo
saṇghabhedo saṇgharāji saṇghavavatthānaṃ saṇghanānākaraṇan’ti, ādātabbaṃ taṃ,
upāli, attādānaṃ. evaṃ pañcangasamannāgataṃ kho, upāli, attādānaṃ ādinnaṃ,
pacchāpi avippaṭisārakaraṃ bhavissatī"ti.</p>
<h3>8 codakenapaccavekkhitabbadhamma</h3>

<p>
<span class="parno">76</span>
<a class="ms" id="p_4v_1929"></a>
<a class="msdiv" id="msdiv399"></a>
"codakena, bhante, bhikkhunā paraṃ codetukāmena kati dhamme ajjhattaṃ
paccavekkhitvā paro codetabbo"ti? "codakena, upāli, bhikkhunā paraṃ
codetukāmena pañca dhamme ajjhattaṃ paccavekkhitvā paro codetabbo.</p>

<p>
<span class="parno">77</span>
<a class="ms" id="p_4v_1930"></a>
codakena, upāli, bhikkhunā paraṃ codetukāmena evaṃ paccavekkhitabbaṃ—
‘parisuddhakāyasamācāro nu khomhi, parisuddhenamhi kāyasamācārena samannāgato—
acchiddena appaṭimaṃsena? saṃvijjati nu kho me eso dhammo udāhu no’ti? no ce,
upāli, bhikkhu parisuddhakāyasamācāro hoti, parisuddhena kāyasamācārena
samannāgato—  acchiddena appaṭimaṃsena, tassa bhavanti vattāro—  ‘ingha tāva
āyasmā kāyikaṃ sikkhassū’ti. itissa bhavanti vattāro.</p>

<p>
<span class="parno">78</span>
<a class="ms" id="p_4v_1931"></a>
puna caparaṃ, upāli, codakena bhikkhunā paraṃ codetukāmena evaṃ
paccavekkhitabbaṃ—  ‘parisuddhavacīsamācāro nu khomhi, parisuddhenamhi
vacīsamācārena samannāgato—  acchiddena appaṭimaṃsena? saṃvijjati nu kho me eso
dhammo udāhu no’ti? no ce, upāli, bhikkhu parisuddhavacīsamācāro hoti,
parisuddhena vacīsamācārena samannāgato—  acchiddena appaṭimaṃsena, tassa
bhavanti vattāro—  ‘ingha tāva āyasmā vācasikaṃ sikkhassū’ti. itissa bhavanti
vattāro.</p>

<p>
<span class="parno">79</span>
<a class="ms" id="p_4v_1932"></a>
puna caparaṃ, upāli, codakena bhikkhunā paraṃ codetukāmena evaṃ
paccavekkhitabbaṃ—  ‘mettaṃ nu kho me cittaṃ paccupaṭṭhitaṃ sabrahmacārīsu
anāghātaṃ, saṃvijjati nu kho me eso dhammo udāhu no’ti? no ce, upāli, bhikkhuno
mettacittaṃ paccupaṭṭhitaṃ hoti sabrahmacārīsu anāghātaṃ, tassa bhavanti
vattāro—  ‘ingha tāva āyasmā sabrahmacārīsu mettacittaṃ upaṭṭhāpehī’ti. itissa
bhavanti vattāro.</p>

<p>
<span class="parno">80</span>
<a class="ms" id="p_4v_1933"></a>
puna caparaṃ, upāli, codakena bhikkhunā paraṃ codetukāmena evaṃ
paccavekkhitabbaṃ—  ‘bahussuto nu khomhi, sutadharo, sutasannicayo? ye te
dhammā ādikalyāṇā majjhekalyāṇā pariyosānakalyāṇā sātthaṃ sabyañjanaṃ
kevalaparipuṇṇaṃ parisuddhaṃ brahmacariyaṃ abhivadanti, tathārūpā me dhammā
bahussutā honti dhātā vacasā paricitā manasānupekkhitā diṭṭhiyā suppaṭividdhā?
saṃvijjati nu kho me eso dhammo udāhu no’ti? no ce, upāli, bhikkhu bahussuto
hoti, sutadharo, sutasannicayo; ye te dhammā ādikalyāṇā majjhekalyāṇā
pariyosānakalyāṇā sātthaṃ sabyañjanaṃ kevalaparipuṇṇaṃ parisuddhaṃ
brahmacariyaṃ abhivadanti, tathārūpassa dhammā na bahussutā honti dhātā vacasā
paricitā manasānupekkhitā diṭṭhiyā suppaṭividdhā, tassa bhavanti vattāro—
‘ingha tāva āyasmā āgamaṃ pariyāpuṇassū’ti. itissa bhavanti vattāro.</p>

<p>
<span class="parno">81</span>
<a class="ms" id="p_4v_1934"></a>
puna caparaṃ, upāli, codakena bhikkhunā paraṃ codetukāmena evaṃ
paccavekkhitabbaṃ—  ‘ubhayāni kho me pātimokkhāni vitthārena svāgatāni honti,
suvibhattāni, suppavattīni, suvinicchitāni—  suttaso, anubyañjanaso? saṃvijjati
nu kho me eso dhammo udāhu no’ti? no ce, upāli, bhikkhuno ubhayāni
pātimokkhāni vitthārena svāgatāni honti, suvibhattāni, suppavattīni,
suvinicchitāni—  suttaso, anubyañjanaso, ‘idaṃ panāvuso, kattha vuttaṃ
bhagavatā’ti, iti puṭṭho na sampāyati, tassa bhavanti vattāro—  ‘ingha tāva
āyasmā vinayaṃ pariyāpuṇassū’ti. itissa bhavanti vattāro. codakenupāli,
bhikkhunā paraṃ codetukāmena ime pañca dhamme ajjhattaṃ paccavekkhitvā paro
codetabbo"ti.</p>
<h3>9 codakenaupaṭṭhāpetabbadhamma</h3>

<p>
<span class="parno">82</span>
<a class="ms" id="p_4v_1935"></a>
<a class="msdiv" id="msdiv400"></a>
"codakena, bhante, bhikkhunā paraṃ codetukāmena kati dhamme ajjhattaṃ
upaṭṭhāpetvā paro codetabbo"ti? "codakenupāli, bhikkhunā paraṃ codetukāmena
pañca dhamme ajjhattaṃ upaṭṭhāpetvā paro codetabbo—  kālena vakkhāmi, no
akālena; bhūtena vakkhāmi, no abhūtena; saṇhena vakkhāmi, no pharusena;
atthasaṃhitena vakkhāmi, no anatthasaṃhitena; mettacitto vakkhāmi, no
dosantaroti. codakenupāli, bhikkhunā paraṃ codetukāmena ime pañca dhamme
ajjhattaṃ upaṭṭhāpetvā paro codetabbo"ti.</p>
<h3>10 codakacuditakapaṭisaṃyuttakathā</h3>

<p>
<span class="parno">83</span>
<a class="ms" id="p_4v_1936"></a>
<a class="msdiv" id="msdiv401"></a>
"adhammacodakassa, bhante, bhikkhuno katihākārehi vippaṭisāro upadahātabbo"ti?
"adhammacodakassa, upāli, bhikkhuno pañcahākārehi vippaṭisāro upadahātabbo—
akālenāyasmā codesi, no kālena, alaṃ te vippaṭisārāya; abhūtenāyasmā codesi, no
bhūtena, alaṃ te vippaṭisārāya; pharusenāyasmā codesi, no saṇhena, alaṃ te
vippaṭisārāya; anatthasaṃhitenāyasmā codesi, no atthasaṃhitena, alaṃ te
vippaṭisārāya; dosantaro āyasmā codesi, no mettacitto, alaṃ te vippaṭisārāyāti.
adhammacodakassa, upāli, bhikkhuno imehi pañcahākārehi vippaṭisāro
upadahātabbo. taṃ kissa hetu? yathā na aññopi bhikkhu abhūtena codetabbaṃ
maññeyyā"ti.</p>

<p>
<span class="parno">84</span>
<a class="ms" id="p_4v_1937"></a>
"adhammacuditassa pana, bhante, bhikkhuno katihākārehi avippaṭisāro
upadahātabbo"ti? "adhammacuditassa, upāli, bhikkhuno pañcahākārehi avippaṭisāro
upadahātabbo—  akālenāyasmā cudito, no kālena, alaṃ te avippaṭisārāya;
abhūtenāyasmā cudito, no bhūtena, alaṃ te avippaṭisārāya; pharusenāyasmā
cudito, no saṇhena, alaṃ te avippaṭisārāya; anatthasaṃhitenāyasmā cudito, no
atthasaṃhitena, alaṃ te avippaṭisārāya; dosantarenāyasmā cudito, no
mettacittena, alaṃ te avippaṭisārāyāti. adhammacuditassa, upāli, bhikkhuno
imehi pañcahākārehi avippaṭisāro upadahātabbo"ti.</p>

<p>
<span class="parno">85</span>
<a class="ms" id="p_4v_1938"></a>
"dhammacodakassa, bhante, bhikkhuno katihākārehi avippaṭisāro upadahātabbo"ti?
"dhammacodakassa, upāli, bhikkhuno pañcahākārehi avippaṭisāro upadahātabbo—
kālenāyasmā codesi, no akālena, alaṃ te avippaṭisārāya; bhūtenāyasmā codesi, no
abhūtena, alaṃ te avippaṭisārāya; saṇhenāyasmā codesi, no pharusena, alaṃ te
avippaṭisārāya; atthasaṃhitenāyasmā codesi, no anatthasaṃhitena, alaṃ te
avippaṭisārāya; mettacitto āyasmā codesi, no dosantaro, alaṃ te
avippaṭisārāyāti. dhammacodakassa, upāli, bhikkhuno imehi pañcahākārehi
avippaṭisāro upadahātabbo. taṃ kissa hetu? yathā aññopi bhikkhu bhūtena
codetabbaṃ maññeyyā"ti.</p>
<hr>

<p>
<span class="parno">86</span>
<a class="ms" id="p_4v_1939"></a>
"dhammacuditassa pana, bhante, bhikkhuno katihākārehi vippaṭisāro
upadahātabbo"ti? "dhammacuditassa, upāli, bhikkhuno pañcahākārehi vippaṭisāro
upadahātabbo—  kālenāyasmā cudito, no akālena, alaṃ te vippaṭisārāya;
bhūtenāyasmā cudito, no abhūtena, alaṃ te vippaṭisārāya; saṇhenāyasmā cudito,
no pharusena, alaṃ te vippaṭisārāya; atthasaṃhitenāyasmā cudito, no
anatthasaṃhitena, alaṃ te vippaṭisārāya; mettacittenāyasmā cudito, no
dosantarena, alaṃ te vippaṭisārāyāti. dhammacuditassa, upāli, bhikkhuno imehi
pañcahākārehi vippaṭisāro upadahātabbo"ti.</p>

<p>
<span class="parno">87</span>
<a class="ms" id="p_4v_1940"></a>
"codakena, bhante, bhikkhunā paraṃ codetukāmena kati dhamme ajjhattaṃ manasi
karitvā paro codetabbo"ti? "codakenupāli, bhikkhunā paraṃ codetukāmena pañca
dhamme ajjhattaṃ manasi karitvā paro codetabbo—  kāruññatā, hitesitā,
anukampitā, āpattivuṭṭhānatā, vinayapurekkhāratāti. codakenupāli, bhikkhunā
paraṃ codetukāmena ime pañca dhamme ajjhattaṃ manasi karitvā paro codetabbo"ti.</p>

<p>
<span class="parno">88</span>
<a class="ms" id="p_4v_1941"></a>
"cuditena pana, bhante, bhikkhunā katisu dhammesu patiṭṭhātabban"ti?
"cuditenupāli, bhikkhunā dvīsu dhammesu patiṭṭhātabbaṃ—  sacce ca akuppe cā"ti.</p>
<hr>
<p class="endsutta">
<span class="parno">89</span>
<a class="ms" id="p_4v_1942"></a>
dutiyabhāṇavāro niṭṭhito.<br>
pātimokkhaṭṭhapanakkhandhako navamo.<br>
imamhi khandhake vatthū tiṃsa.</p>
<p class="endsection summary">
<span class="parno">90</span>
<a class="ms" id="p_4v_1943"></a>
tassuddānaṃ</p>
<hr>
<blockquote>

<p>
<span class="parno">91</span>
<a class="ms" id="p_4v_1944"></a>
uposathe yāvatikaṃ,<br>
pāpabhikkhu na nikkhami;<br>
moggallānena nicchuddho,<br>
accherā jinasāsane.</p>

<p>
<span class="parno">92</span>
<a class="ms" id="p_4v_1945"></a>
ninnonupubbasikkhā ca,<br>
ṭhitadhammo nātikkamma;<br>
kuṇapukkhipati saṇgho,<br>
savantiyo jahanti ca.</p>

<p>
<span class="parno">93</span>
<a class="ms" id="p_4v_1946"></a>
savanti parinibbanti,<br>
ekarasa vimutti ca;<br>
bahu dhammavinayopi,<br>
bhūtaṭṭhāriyapuggalā.</p>

<p>
<span class="parno">94</span>
<a class="ms" id="p_4v_1947"></a>
samuddaṃ upamaṃ katvā,<br>
vācesi sāsane guṇaṃ;<br>
uposathe pātimokkhaṃ,<br>
na amhe koci jānāti.</p>

<p>
<span class="parno">95</span>
<a class="ms" id="p_4v_1948"></a>
paṭikacceva ujjhanti,<br>
eko dve tīṇi cattāri;<br>
pañca cha satta aṭṭhāni,<br>
navā ca dasamāni ca.</p>
</blockquote>
<hr>
<blockquote>

<p>
<span class="parno">96</span>
<a class="ms" id="p_4v_1949"></a>
sīlaācāradiṭṭhi ca,<br>
ājīvaṃ catubhāgike;<br>
pārājikañca saṇghādi,<br>
pācitti pāṭidesani.</p>

<p>
<span class="parno">97</span>
<a class="ms" id="p_4v_1950"></a>
dukkaṭaṃ pañcabhāgesu,<br>
sīlācāravipatti ca;<br>
akatāya katāya ca,<br>
chabhāgesu yathāvidhi.</p>

<p>
<span class="parno">98</span>
<a class="ms" id="p_4v_1951"></a>
pārājikañca saṇghādi,<br>
thullaṃ pācittiyena ca;<br>
pāṭidesaniyañceva,<br>
dukkaṭañca dubbhāsitaṃ.</p>

<p>
<span class="parno">99</span>
<a class="ms" id="p_4v_1952"></a>
sīlācāravipatti ca,<br>
diṭṭhiājīvavipatti;<br>
yā ca aṭṭhā katākate,<br>
tenetā sīlācāradiṭṭhiyā.</p>

<p>
<span class="parno">100</span>
<a class="ms" id="p_4v_1953"></a>
akatāya katāyāpi,<br>
katākatāyameva ca;<br>
evaṃ navavidhā vuttā,<br>
yathābhūtena ñāyato.</p>
</blockquote>
<hr>
<blockquote>

<p>
<span class="parno">101</span>
<a class="ms" id="p_4v_1954"></a>
pārājiko vippakatā,<br>
paccakkhāto tatheva ca;<br>
upeti paccādiyati,<br>
paccādānakathā ca yā.</p>

<p>
<span class="parno">102</span>
<a class="ms" id="p_4v_1955"></a>
sīlācāravipatti ca,<br>
tathā diṭṭhivipattiyā;<br>
diṭṭhasutaparisankitaṃ,<br>
dasadhā taṃ vijānātha.</p>

<p>
<span class="parno">103</span>
<a class="ms" id="p_4v_1956"></a>
bhikkhu vipassati bhikkhuṃ,<br>
añño cārocayāti taṃ;<br>
soyeva tassa akkhāti,<br>
pātimokkhaṃ ṭhapeti so.</p>

<p>
<span class="parno">104</span>
<a class="ms" id="p_4v_1957"></a>
vuṭṭhāti antarāyena,<br>
rājacoraggudakā ca;<br>
manussaamanussā ca,<br>
vāḷasarīsapā jīvibrahmaṃ.</p>

<p>
<span class="parno">105</span>
<a class="ms" id="p_4v_1958"></a>
dasannamaññatarena,<br>
tasmiṃ aññataresu vā;<br>
dhammikādhammikā ceva,<br>
yathā maggena jānātha.</p>
</blockquote>
<hr>
<blockquote>

<p>
<span class="parno">106</span>
<a class="ms" id="p_4v_1959"></a>
kālabhūtatthasaṃhitaṃ,<br>
labhissāmi bhavissati;<br>
kāyavācasikā mettā,<br>
bāhusaccaṃ ubhayāni.</p>

<p>
<span class="parno">107</span>
<a class="ms" id="p_4v_1960"></a>
kālabhūtena saṇhena,<br>
atthamettena codaye;<br>
vippaṭisāradhammena,<br>
tathā vācā vinodaye.</p>

<p>
<span class="parno">108</span>
<a class="ms" id="p_4v_1961"></a>
dhammacodacuditassa,<br>
vinodeti vippaṭisāro;<br>
karuṇā hitānukampi,<br>
vuṭṭhānapurekkhārato.</p>

<p>
<span class="parno">109</span>
<a class="ms" id="p_4v_1962"></a>
codakassa paṭipatti,<br>
sambuddhena pakāsitā;<br>
sacce ceva akuppe ca,<br>
cuditasseva dhammatāti.</p>
</blockquote>
<p class="endsection">
<span class="parno">110</span>
<a class="ms" id="p_4v_1963"></a>
pātimokkhaṭṭhapanakkhandhako niṭṭhito.</p>

</div><!--End Pali-->
</section>

<div id="nextprev"><a id="previous-sutta" href="../vi/kd20.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../vi/vi.html">Vinaya Pitaka</a><a href="../vi/kd.html">Khandaka</a>Khandaka 19 - Cancelling the Pātimokkha
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
