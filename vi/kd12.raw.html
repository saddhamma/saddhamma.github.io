<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Khandaka 12</title>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
</head>
<body>
<div id="container">
<header>
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../kp/kp.html">The Khuddakapatha</a></li>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a class="pressed" href="../vi/vi.html">↓ Vinaya Pitaka</a>
			<ul>
			<li><a class="pressed" href="../vi/kd.html">Khandaka</a></li>
			<li><a href="../vi/bu-vb.html" title="Monk’s Rules">Bhikkhu Vibhanga</a></li>
<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>

			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Vinaya Pitaka - Monastic Rules</h2>

<h2>Khandaka 12 <span class="minor">(Culavagga 2)</span> - Penance and Probation</h2>

<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span></li>
</ul>
</div>

<section class="raw_sutta">
<div lang="en">
</div><!--End English-->

<div lang="pi"><!--Pali-->

<p>
<span class="parno">1</span>
<a class="ms" id="p_4v_374"></a>
<a class="msdiv" id="msdiv75"></a>
tena samayena buddho bhagavā sāvatthiyaṃ viharati jetavane anāthapiṇḍikassa
ārāme. tena kho pana samayena pārivāsikā bhikkhū sādiyanti pakatattānaṃ
bhikkhūnaṃ abhivādanaṃ, paccuṭṭhānaṃ, añjalikammaṃ, sāmīcikammaṃ,
āsanābhihāraṃ, seyyābhihāraṃ, pādodakaṃ pādapīṭhaṃ, pādakathalikaṃ,
pattacīvarappaṭiggahaṇaṃ, nahāne piṭṭhiparikammaṃ. ye te bhikkhū appicchā … pe …
te ujjhāyanti khiyyanti vipācenti—  "kathañhi nāma pārivāsikā bhikkhū
sādiyissanti pakatattānaṃ bhikkhūnaṃ abhivādanaṃ, paccuṭṭhānaṃ, añjalikammaṃ,
sāmīcikammaṃ, āsanābhihāraṃ, seyyābhihāraṃ, pādodakaṃ pādapīṭhaṃ,
pādakathalikaṃ, pattacīvarappaṭiggahaṇaṃ, nahāne piṭṭhiparikamman"ti. atha kho
te bhikkhū bhagavato etamatthaṃ ārocesuṃ.</p>

<p>
<span class="parno">2</span>
<a class="ms" id="p_4v_375"></a>
atha kho bhagavā etasmiṃ nidāne etasmiṃ pakaraṇe bhikkhusaṇghaṃ sannipātāpetvā
bhikkhū paṭipucchi—  "saccaṃ kira, bhikkhave, pārivāsikā bhikkhū sādiyanti
pakatattānaṃ bhikkhūnaṃ abhivādanaṃ, paccuṭṭhānaṃ, añjalikammaṃ, sāmīcikammaṃ,
āsanābhihāraṃ, seyyābhihāraṃ, pādodakaṃ pādapīṭhaṃ, pādakathalikaṃ,
pattacīvarappaṭiggahaṇaṃ, nahāne piṭṭhiparikamman"ti? "saccaṃ, bhagavā"ti.
vigarahi buddho bhagavā—  "ananucchavikaṃ … pe …   kathañhi nāma, bhikkhave,
pārivāsikā bhikkhū sādiyissanti pakatattānaṃ bhikkhūnaṃ abhivādanaṃ,
paccuṭṭhānaṃ, añjalikammaṃ, sāmīcikammaṃ, āsanābhihāraṃ, seyyābhihāraṃ,
pādodakaṃ pādapīṭhaṃ, pādakathalikaṃ, pattacīvarappaṭiggahaṇaṃ, nahāne
piṭṭhiparikammaṃ. netaṃ, bhikkhave, appasannānaṃ vā pasādāya … pe …
vigarahitvā … pe …   dhammiṃ kathaṃ katvā bhikkhū āmantesi—  "na, bhikkhave,
pārivāsikena bhikkhunā sāditabbaṃ pakatattānaṃ bhikkhūnaṃ abhivādanaṃ,
paccuṭṭhānaṃ, añjalikammaṃ, sāmīcikammaṃ, āsanābhihāro, seyyābhihāro, pādodakaṃ
pādapīṭhaṃ, pādakathalikaṃ, pattacīvarappaṭiggahaṇaṃ, nahāne piṭṭhiparikammaṃ.
yo sādiyeyya, āpatti dukkaṭassa.</p>
<hr>

<p>
<span class="parno">3</span>
<a class="ms" id="p_4v_376"></a>
anujānāmi, bhikkhave, pārivāsikānaṃ bhikkhūnaṃ mithu yathāvuḍḍhaṃ abhivādanaṃ,
paccuṭṭhānaṃ, añjalikammaṃ, sāmīcikammaṃ, āsanābhihāraṃ, seyyābhihāraṃ,
pādodakaṃ pādapīṭhaṃ, pādakathalikaṃ, pattacīvarappaṭiggahaṇaṃ, nahāne
piṭṭhiparikammaṃ.</p>

<p>
<span class="parno">4</span>
<a class="ms" id="p_4v_377"></a>
anujānāmi, bhikkhave, pārivāsikānaṃ bhikkhūnaṃ pañca yathāvuḍḍhaṃ—  uposathaṃ,
pavāraṇaṃ, vassikasāṭikaṃ, oṇojanaṃ, bhattaṃ. tena hi, bhikkhave, pārivāsikānaṃ
bhikkhūnaṃ vattaṃ paññapessāmi yathā pārivāsikehi bhikkhūhi vattitabbaṃ.</p>

<p>
<span class="parno">5</span>
<a class="ms" id="p_4v_378"></a>
<a class="msdiv" id="msdiv76"></a>
pārivāsikena, bhikkhave, bhikkhunā sammā vattitabbaṃ. tatrāyaṃ sammāvattanā—</p>

<p>
<span class="parno">6</span>
<a class="ms" id="p_4v_379"></a>
na upasampādetabbaṃ, na nissayo dātabbo, na sāmaṇero upaṭṭhāpetabbo, na
bhikkhunovādakasammuti sāditabbā, sammatenapi bhikkhuniyo na ovaditabbā. yāya
āpattiyā saṇghena parivāso dinno hoti sā āpatti na āpajjitabbā, aññā vā
tādisikā, tato vā pāpiṭṭhatarā; kammaṃ na garahitabbaṃ, kammikā na garahitabbā.
na pakatattassa bhikkhuno uposatho ṭhapetabbo, na pavāraṇā ṭhapetabbā, na
savacanīyaṃ kātabbaṃ, na anuvādo paṭṭhapetabbo, na okāso kāretabbo, na
codetabbo, na sāretabbo, na bhikkhūhi sampayojetabbaṃ.</p>

<p>
<span class="parno">7</span>
<a class="ms" id="p_4v_380"></a>
na, bhikkhave, pārivāsikena bhikkhunā pakatattassa bhikkhuno purato gantabbaṃ,
na purato nisīditabbaṃ. yo hoti saṇghassa āsanapariyanto seyyāpariyanto
vihārapariyanto so tassa padātabbo. tena ca so sāditabbo.</p>

<p>
<span class="parno">8</span>
<a class="ms" id="p_4v_381"></a>
na, bhikkhave, pārivāsikena bhikkhunā pakatattena bhikkhunā puresamaṇena vā
pacchāsamaṇena vā kulāni upasankamitabbāni, na āraññikangaṃ samādātabbaṃ, na
piṇḍapātikangaṃ samādātabbaṃ, na ca tappaccayā piṇḍapāto nīharāpetabbo—  mā maṃ
jāniṃsūti.</p>

<p>
<span class="parno">9</span>
<a class="ms" id="p_4v_382"></a>
<a class="msdiv" id="msdiv77"></a>
pārivāsikena, bhikkhave, bhikkhunā āgantukena ārocetabbaṃ, āgantukassa
ārocetabbaṃ, uposathe ārocetabbaṃ, pavāraṇāya ārocetabbaṃ. sace gilāno hoti,
dūtenapi ārocetabbaṃ.</p>
<hr>

<p>
<span class="parno">10</span>
<a class="ms" id="p_4v_383"></a>
na, bhikkhave, pārivāsikena bhikkhunā sabhikkhukā āvāsā abhikkhuko āvāso
gantabbo, aññatra pakatattena, aññatra antarāyā.</p>

<p>
<span class="parno">11</span>
<a class="ms" id="p_4v_384"></a>
na, bhikkhave, pārivāsikena bhikkhunā sabhikkhukā āvāsā abhikkhuko anāvāso
gantabbo, aññatra pakatattena, aññatra antarāyā. na, bhikkhave, pārivāsikena
bhikkhunā sabhikkhukā āvāsā abhikkhuko āvāso vā anāvāso vā gantabbo, aññatra
pakatattena, aññatra antarāyā.</p>
<hr>

<p>
<span class="parno">12</span>
<a class="ms" id="p_4v_385"></a>
na, bhikkhave, pārivāsikena bhikkhunā sabhikkhukā anāvāsā abhikkhuko āvāso
gantabbo, aññatra pakatattena, aññatra antarāyā. na, bhikkhave, pārivāsikena
bhikkhunā sabhikkhukā anāvāsā abhikkhuko anāvāso gantabbo, aññatra pakatattena,
aññatra antarāyā. na, bhikkhave, pārivāsikena bhikkhunā sabhikkhukā anāvāsā
abhikkhuko āvāso vā anāvāso vā gantabbo, aññatra pakatattena, aññatra antarāyā.</p>

<p>
<span class="parno">13</span>
<a class="ms" id="p_4v_386"></a>
na, bhikkhave, pārivāsikena bhikkhunā sabhikkhukā āvāsā vā anāvāsā vā
abhikkhuko āvāso gantabbo, aññatra pakatattena, aññatra antarāyā. na,
bhikkhave, pārivāsikena bhikkhunā sabhikkhukā āvāsā vā anāvāsā vā abhikkhuko
anāvāso gantabbo, aññatra pakatattena, aññatra antarāyā. na, bhikkhave,
pārivāsikena bhikkhunā sabhikkhukā āvāsā vā anāvāsā vā abhikkhuko āvāso vā
anāvāso vā gantabbo, aññatra pakatattena, aññatra antarāyā.</p>

<p>
<span class="parno">14</span>
<a class="ms" id="p_4v_387"></a>
<a class="msdiv" id="msdiv78"></a>
na, bhikkhave, pārivāsikena bhikkhunā sabhikkhukā āvāsā sabhikkhuko āvāso
gantabbo, yatthassu bhikkhū nānāsaṃvāsakā, aññatra pakatattena, aññatra
antarāyā. na, bhikkhave, pārivāsikena bhikkhunā sabhikkhukā āvāsā sabhikkhuko
anāvāso gantabbo, yatthassu bhikkhū nānāsaṃvāsakā, aññatra pakatattena, aññatra
antarāyā. na, bhikkhave, pārivāsikena bhikkhunā sabhikkhukā āvāsā sabhikkhuko
āvāso vā anāvāso vā gantabbo, yatthassu bhikkhū nānāsaṃvāsakā, aññatra
pakatattena, aññatra antarāyā.</p>
<hr>

<p>
<span class="parno">15</span>
<a class="ms" id="p_4v_388"></a>
na, bhikkhave, pārivāsikena bhikkhunā sabhikkhukā anāvāsā sabhikkhuko āvāso
gantabbo, yatthassu bhikkhū nānāsaṃvāsakā, aññatra pakatattena, aññatra
antarāyā. na, bhikkhave, pārivāsikena bhikkhunā sabhikkhukā anāvāsā sabhikkhuko
anāvāso gantabbo, yatthassu bhikkhū nānāsaṃvāsakā, aññatra pakatattena,
aññatra antarāyā. na, bhikkhave, pārivāsikena bhikkhunā sabhikkhukā anāvāsā
sabhikkhuko āvāso vā anāvāso vā gantabbo, yatthassu bhikkhū nānāsaṃvāsakā,
aññatra pakatattena, aññatra antarāyā.</p>
<hr>

<p>
<span class="parno">16</span>
<a class="ms" id="p_4v_389"></a>
<a class="msdiv" id="msdiv79"></a>
na, bhikkhave, pārivāsikena bhikkhunā sabhikkhukā āvāsā vā anāvāsā vā
sabhikkhuko āvāso gantabbo, yatthassu bhikkhū nānāsaṃvāsakā, aññatra
pakatattena, aññatra antarāyā. na, bhikkhave, pārivāsikena bhikkhunā
sabhikkhukā āvāsā vā anāvāsā vā sabhikkhuko anāvāso gantabbo, yatthassu bhikkhū
nānāsaṃvāsakā, aññatra pakatattena, aññatra antarāyā. na, bhikkhave,
pārivāsikena bhikkhunā sabhikkhukā āvāsā vā anāvāsā vā sabhikkhuko āvāso vā
anāvāso vā gantabbo, yatthassu bhikkhū nānāsaṃvāsakā, aññatra pakatattena,
aññatra antarāyā.</p>

<p>
<span class="parno">17</span>
<a class="ms" id="p_4v_390"></a>
<a class="msdiv" id="msdiv80"></a>
gantabbo, bhikkhave, pārivāsikena bhikkhunā sabhikkhukā āvāsā sabhikkhuko
āvāso, yatthassu bhikkhū samānasaṃvāsakā, yaṃ jaññā sakkomi ajjeva gantunti.</p>

<p>
<span class="parno">18</span>
<a class="ms" id="p_4v_391"></a>
gantabbo, bhikkhave, pārivāsikena bhikkhunā sabhikkhukā āvāsā sabhikkhuko
anāvāso, yatthassu bhikkhū samānasaṃvāsakā, yaṃ jaññā sakkomi ajjeva gantunti.</p>

<p>
<span class="parno">19</span>
<a class="ms" id="p_4v_392"></a>
gantabbo, bhikkhave, pārivāsikena bhikkhunā sabhikkhukā āvāsā sabhikkhuko āvāso
vā anāvāso vā, yatthassu bhikkhū samānasaṃvāsakā, yaṃ jaññā sakkomi ajjeva
gantunti.</p>

<p>
<span class="parno">20</span>
<a class="ms" id="p_4v_393"></a>
gantabbo, bhikkhave, pārivāsikena bhikkhunā sabhikkhukā anāvāsā sabhikkhuko
āvāso, yatthassu bhikkhū samānasaṃvāsakā, yaṃ jaññā sakkomi ajjeva gantunti.</p>

<p>
<span class="parno">21</span>
<a class="ms" id="p_4v_394"></a>
gantabbo, bhikkhave, pārivāsikena bhikkhunā sabhikkhukā anāvāsā sabhikkhuko
anāvāso, yatthassu bhikkhū samānasaṃvāsakā, yaṃ jaññā sakkomi ajjeva gantunti.</p>

<p>
<span class="parno">22</span>
<a class="ms" id="p_4v_395"></a>
gantabbo, bhikkhave, pārivāsikena bhikkhunā sabhikkhukā anāvāsā sabhikkhuko
āvāso vā anāvāso vā, yatthassu bhikkhū samānasaṃvāsakā, yaṃ jaññā sakkomi
ajjeva gantunti.</p>

<p>
<span class="parno">23</span>
<a class="ms" id="p_4v_396"></a>
gantabbo, bhikkhave, pārivāsikena bhikkhunā sabhikkhukā āvāsā vā anāvāsā vā
sabhikkhuko āvāso, yatthassu bhikkhū samānasaṃvāsakā, yaṃ jaññā sakkomi ajjeva
gantunti.</p>

<p>
<span class="parno">24</span>
<a class="ms" id="p_4v_397"></a>
gantabbo, bhikkhave, pārivāsikena bhikkhunā sabhikkhukā āvāsā vā anāvāsā vā
sabhikkhuko anāvāso, yatthassu bhikkhū samānasaṃvāsakā, yaṃ jaññā sakkomi
ajjeva gantunti.</p>

<p>
<span class="parno">25</span>
<a class="ms" id="p_4v_398"></a>
gantabbo, bhikkhave, pārivāsikena bhikkhunā sabhikkhukā āvāsā vā anāvāsā vā
sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā
sakkomi ajjeva gantunti.</p>
<hr>

<p>
<span class="parno">26</span>
<a class="ms" id="p_4v_399"></a>
<a class="msdiv" id="msdiv81"></a>
na, bhikkhave, pārivāsikena bhikkhunā pakatattena bhikkhunā saddhiṃ ekacchanne
āvāse vatthabbaṃ, na ekacchanne anāvāse vatthabbaṃ, na ekacchanne āvāse vā
anāvāse vā vatthabbaṃ. pakatattaṃ bhikkhuṃ disvā āsanā vuṭṭhātabbaṃ. pakatatto
bhikkhu āsanena nimantetabbo. na pakatattena bhikkhunā saddhiṃ ekāsane
nisīditabbaṃ, na nīce āsane nisinne ucce āsane nisīditabbaṃ, na chamāyaṃ
nisinne āsane nisīditabbaṃ; na ekacankame cankamitabbaṃ, na nīce cankame
cankamante ucce cankame cankamitabbaṃ, na chamāyaṃ cankamante cankame
cankamitabbaṃ.</p>

<p>
<span class="parno">27</span>
<a class="ms" id="p_4v_400"></a>
<a class="msdiv" id="msdiv82"></a>
na, bhikkhave, pārivāsikena bhikkhunā pārivāsikena vuḍḍhatarena bhikkhunā
saddhiṃ … pe …   mūlāyapaṭikassanārahena bhikkhunā saddhiṃ … pe …   mānattārahena
bhikkhunā saddhiṃ … pe …   mānattacārikena bhikkhunā saddhiṃ … pe …   abbhānārahena
bhikkhunā saddhiṃ ekacchanne āvāse vatthabbaṃ, na ekacchanne anāvāse
vatthabbaṃ, na ekacchanne āvāse vā anāvāse vā vatthabbaṃ; na ekāsane
nisīditabbaṃ, na nīce āsane nisinne ucce āsane nisīditabbaṃ, na chamāyaṃ
nisinne āsane nisīditabbaṃ; na ekacankame cankamitabbaṃ, na nīce cankame
cankamante ucce cankame cankamitabbaṃ, na chamāyaṃ cankamante cankame
cankamitabbaṃ.</p>

<p>
<span class="parno">28</span>
<a class="ms" id="p_4v_401"></a>
pārivāsikacatuttho ce, bhikkhave, parivāsaṃ dadeyya, mūlāya paṭikasseyya,
mānattaṃ dadeyya, taṃvīso abbheyya, akammaṃ, na ca karaṇīyan"ti.</p>
<hr>
<p class="endsutta">
<span class="parno">29</span>
<a class="ms" id="p_4v_402"></a>
catunnavutipārivāsikavattaṃ niṭṭhitaṃ.</p>
<hr>

<p>
<span class="parno">30</span>
<a class="ms" id="p_4v_403"></a>
<a class="msdiv" id="msdiv83"></a>
atha kho āyasmā upāli yena bhagavā tenupasankami. upasankamitvā bhagavantaṃ
abhivādetvā ekamantaṃ nisīdi. ekamantaṃ nisinno kho āyasmā upāli bhagavantaṃ
etadavoca—  "kati nu kho, bhante, pārivāsikassa bhikkhuno ratticchedā"ti? "tayo
kho, upāli, pārivāsikassa bhikkhuno ratticchedā. sahavāso, vippavāso,
anārocanā—  ime kho, upāli, tayo pārivāsikassa bhikkhuno ratticchedā"ti.</p>

<p>
<span class="parno">31</span>
<a class="ms" id="p_4v_404"></a>
<a class="msdiv" id="msdiv84"></a>
tena kho pana samayena sāvatthiyaṃ mahābhikkhusaṇgho sannipatito hoti. na
sakkonti pārivāsikā bhikkhū parivāsaṃ sodhetuṃ. bhagavato etamatthaṃ ārocesuṃ.
"anujānāmi, bhikkhave, parivāsaṃ nikkhipituṃ. evañca pana, bhikkhave,
nikkhipitabbo. tena pārivāsikena bhikkhunā ekaṃ bhikkhuṃ upasankamitvā ekaṃsaṃ
uttarāsangaṃ karitvā ukkuṭikaṃ nisīditvā añjaliṃ paggahetvā evamassa vacanīyo—
‘parivāsaṃ nikkhipāmī’ti. nikkhitto hoti parivāso. ‘vattaṃ nikkhipāmī’ti.
nikkhitto hoti parivāso".</p>
<hr>

<p>
<span class="parno">32</span>
<a class="ms" id="p_4v_405"></a>
<a class="msdiv" id="msdiv85"></a>
tena kho pana samayena sāvatthiyā bhikkhū tahaṃ tahaṃ pakkamiṃsu. sakkonti
pārivāsikā bhikkhū parivāsaṃ sodhetuṃ. bhagavato etamatthaṃ ārocesuṃ.
"anujānāmi, bhikkhave, parivāsaṃ samādiyituṃ. evañca pana, bhikkhave,
samādiyitabbo. tena pārivāsikena bhikkhunā ekaṃ bhikkhuṃ upasankamitvā ekaṃsaṃ
uttarāsangaṃ karitvā ukkuṭikaṃ nisīditvā añjaliṃ paggahetvā evamassa vacanīyo—
‘parivāsaṃ samādiyāmī’ti. samādinno hoti parivāso. ‘vattaṃ samādiyāmī’ti.
samādinno hoti parivāso".</p>
<hr>
<p class="endsutta">
<span class="parno">33</span>
<a class="ms" id="p_4v_406"></a>
pārivāsikavattaṃ niṭṭhitaṃ.</p>
<h3>2 mūlāyapaṭikassanārahavatta</h3>

<p>
<span class="parno">34</span>
<a class="ms" id="p_4v_407"></a>
<a class="msdiv" id="msdiv86"></a>
tena kho pana samayena mūlāyapaṭikassanārahā bhikkhū sādiyanti pakatattānaṃ
bhikkhūnaṃ abhivādanaṃ, paccuṭṭhānaṃ, añjalikammaṃ, sāmīcikammaṃ,
āsanābhihāraṃ, seyyābhihāraṃ, pādodakaṃ pādapīṭhaṃ, pādakathalikaṃ,
pattacīvarappaṭiggahaṇaṃ, nahāne piṭṭhiparikammaṃ. ye te bhikkhū appicchā … pe …
te ujjhāyanti khiyyanti vipācenti—  "kathañhi nāma mūlāyapaṭikassanārahā
bhikkhū sādiyissanti pakatattānaṃ bhikkhūnaṃ abhivādanaṃ, paccuṭṭhānaṃ … pe …
nahāne piṭṭhiparikamman"ti. atha kho te bhikkhū bhagavato etamatthaṃ ārocesuṃ.</p>

<p>
<span class="parno">35</span>
<a class="ms" id="p_4v_408"></a>
atha kho bhagavā etasmiṃ nidāne etasmiṃ pakaraṇe bhikkhusaṇghaṃ sannipātāpetvā
bhikkhū paṭipucchi—  "saccaṃ kira, bhikkhave, mūlāyapaṭikassanārahā bhikkhū
sādiyanti pakatattānaṃ bhikkhūnaṃ abhivādanaṃ, paccuṭṭhānaṃ … pe …   nahāne
piṭṭhiparikamman"ti? "saccaṃ, bhagavā"ti. vigarahi buddho bhagavā—
"ananucchavikaṃ … pe …   kathañhi nāma, bhikkhave, mūlāyapaṭikassanārahā bhikkhū
sādiyissanti pakatattānaṃ bhikkhūnaṃ abhivādanaṃ, paccuṭṭhānaṃ … pe …   nahāne
piṭṭhiparikammaṃ. netaṃ bhikkhave, appasannānaṃ vā pasādāya … pe …
vigarahitvā … pe …   dhammiṃ kathaṃ katvā bhikkhū āmantesi—  "na, bhikkhave,
mūlāyapaṭikassanārahena bhikkhunā sāditabbaṃ pakatattānaṃ bhikkhūnaṃ
abhivādanaṃ, paccuṭṭhānaṃ, añjalikammaṃ, sāmīcikammaṃ, āsanābhihāro,
seyyābhihāro, pādodakaṃ pādapīṭhaṃ, pādakathalikaṃ, pattacīvarappaṭiggahaṇaṃ,
nahāne piṭṭhiparikammaṃ. yo sādiyeyya, āpatti dukkaṭassa. anujānāmi, bhikkhave,
mūlāyapaṭikassanārahānaṃ bhikkhūnaṃ mithu yathāvuḍḍhaṃ abhivādanaṃ,
paccuṭṭhānaṃ … pe …   nahāne piṭṭhiparikammaṃ. anujānāmi, bhikkhave,
mūlāyapaṭikassanārahānaṃ bhikkhūnaṃ pañca yathāvuḍḍhaṃ—  uposathaṃ, pavāraṇaṃ,
vassikasāṭikaṃ, oṇojanaṃ, bhattaṃ. tena hi, bhikkhave, mūlāyapaṭikassanārahānaṃ
bhikkhūnaṃ vattaṃ paññapessāmi yathā mūlāyapaṭikassanārahehi bhikkhūhi
vattitabbaṃ.</p>

<p>
<span class="parno">36</span>
<a class="ms" id="p_4v_409"></a>
<a class="msdiv" id="msdiv87"></a>
mūlāyapaṭikassanārahena, bhikkhave, bhikkhunā sammā vattitabbaṃ. tatrāyaṃ
sammāvattanā—</p>

<p>
<span class="parno">37</span>
<a class="ms" id="p_4v_410"></a>
na upasampādetabbaṃ, na nissayo dātabbo, na sāmaṇero upaṭṭhāpetabbo, na
bhikkhunovādakasammuti sāditabbā, sammatenapi bhikkhuniyo na ovaditabbā. yāya
āpattiyā saṇghena mūlāyapaṭikassanāraho kato hoti sā āpatti na āpajjitabbā,
aññā vā tādisikā, tato vā pāpiṭṭhatarā; kammaṃ na garahitabbaṃ, kammikā na
garahitabbā. na pakatattassa bhikkhuno uposatho ṭhapetabbo, na pavāraṇā
ṭhapetabbā, na savacanīyaṃ kātabbaṃ, na anuvādo paṭṭhapetabbo, na okāso
kāretabbo, na codetabbo, na sāretabbo, na bhikkhūhi sampayojetabbaṃ.</p>

<p>
<span class="parno">38</span>
<a class="ms" id="p_4v_411"></a>
na, bhikkhave, mūlāyapaṭikassanārahena bhikkhunā pakatattassa bhikkhuno purato
gantabbaṃ, na purato nisīditabbaṃ. yo hoti saṇghassa āsanapariyanto
seyyāpariyanto vihārapariyanto so tassa padātabbo. tena ca so sāditabbo.</p>
<hr>

<p>
<span class="parno">39</span>
<a class="ms" id="p_4v_412"></a>
na, bhikkhave, mūlāyapaṭikassanārahena bhikkhunā pakatattena bhikkhunā
puresamaṇena vā pacchāsamaṇena vā kulāni upasankamitabbāni, na āraññikangaṃ
samādātabbaṃ, na piṇḍapātikangaṃ samādātabbaṃ, na ca tappaccayā piṇḍapāto
nīharāpetabbo—  mā maṃ jāniṃsūti.</p>

<p>
<span class="parno">40</span>
<a class="ms" id="p_4v_413"></a>
na, bhikkhave, mūlāyapaṭikassanārahena bhikkhunā sabhikkhukā āvāsā abhikkhuko
āvāso gantabbo, aññatra pakatattena, aññatra antarāyā.</p>

<p>
<span class="parno">41</span>
<a class="ms" id="p_4v_414"></a>
na, bhikkhave, mūlāyapaṭikassanārahena bhikkhunā sabhikkhukā āvāsā abhikkhuko
anāvāso gantabbo, aññatra pakatattena, aññatra antarāyā.</p>

<p>
<span class="parno">42</span>
<a class="ms" id="p_4v_415"></a>
na, bhikkhave, mūlāyapaṭikassanārahena bhikkhunā sabhikkhukā āvāsā abhikkhuko
āvāso vā anāvāso vā gantabbo, aññatra pakatattena, aññatra antarāyā.</p>

<p>
<span class="parno">43</span>
<a class="ms" id="p_4v_416"></a>
na, bhikkhave, mūlāyapaṭikassanārahena bhikkhunā sabhikkhukā anāvāsā abhikkhuko
āvāso gantabbo … pe …   abhikkhuko anāvāso gantabbo … pe …   abhikkhuko āvāso vā
anāvāso vā gantabbo, aññatra pakatattena, aññatra antarāyā.</p>

<p>
<span class="parno">44</span>
<a class="ms" id="p_4v_417"></a>
na, bhikkhave, mūlāyapaṭikassanārahena bhikkhunā sabhikkhukā āvāsā vā anāvāsā
vā abhikkhuko āvāso gantabbo … pe …   abhikkhuko anāvāso gantabbo … pe …   abhikkhuko
āvāso vā anāvāso vā gantabbo, aññatra pakatattena, aññatra antarāyā.</p>

<p>
<span class="parno">45</span>
<a class="ms" id="p_4v_418"></a>
na, bhikkhave, mūlāyapaṭikassanārahena bhikkhunā sabhikkhukā āvāsā sabhikkhuko
āvāso gantabbo … pe …   sabhikkhuko anāvāso gantabbo … pe …   sabhikkhuko āvāso vā
anāvāso vā gantabbo, yatthassu bhikkhū nānāsaṃvāsakā, aññatra pakatattena,
aññatra antarāyā.</p>

<p>
<span class="parno">46</span>
<a class="ms" id="p_4v_419"></a>
na, bhikkhave, mūlāyapaṭikassanārahena bhikkhunā sabhikkhukā anāvāsā
sabhikkhuko āvāso gantabbo … pe …   sabhikkhuko anāvāso gantabbo … pe …   sabhikkhuko
āvāso vā anāvāso vā gantabbo, yatthassu bhikkhū nānāsaṃvāsakā, aññatra
pakatattena, aññatra antarāyā.</p>

<p>
<span class="parno">47</span>
<a class="ms" id="p_4v_420"></a>
na, bhikkhave, mūlāyapaṭikassanārahena bhikkhunā sabhikkhukā āvāsā vā anāvāsā
vā sabhikkhuko āvāso gantabbo … pe …   sabhikkhuko anāvāso gantabbo … pe …
sabhikkhuko āvāso vā anāvāso vā gantabbo, yatthassu bhikkhū nānāsaṃvāsakā,
aññatra pakatattena, aññatra antarāyā.</p>

<p>
<span class="parno">48</span>
<a class="ms" id="p_4v_421"></a>
gantabbo, bhikkhave, mūlāyapaṭikassanārahena bhikkhunā sabhikkhukā āvāsā
sabhikkhuko āvāso … pe …   sabhikkhuko anāvāso … pe …   sabhikkhuko āvāso vā anāvāso
vā, yatthassu bhikkhū samānasaṃvāsakā, yaṃ jaññā sakkomi ajjeva gantunti.</p>

<p>
<span class="parno">49</span>
<a class="ms" id="p_4v_422"></a>
gantabbo, bhikkhave, mūlāyapaṭikassanārahena bhikkhunā sabhikkhukā anāvāsā
sabhikkhuko āvāso … pe …   sabhikkhuko anāvāso … pe …   sabhikkhuko āvāso vā anāvāso
vā, yatthassu bhikkhū samānasaṃvāsakā, yaṃ jaññā sakkomi ajjeva gantunti.</p>

<p>
<span class="parno">50</span>
<a class="ms" id="p_4v_423"></a>
gantabbo, bhikkhave, mūlāyapaṭikassanārahena bhikkhunā sabhikkhukā āvāsā vā
anāvāsā vā sabhikkhuko āvāso … pe …   sabhikkhuko anāvāso … pe …   sabhikkhuko āvāso vā
anāvāso vā, yatthassu bhikkhū samānasaṃvāsakā, yaṃ jaññā sakkomi ajjeva
gantunti.</p>
<hr>

<p>
<span class="parno">51</span>
<a class="ms" id="p_4v_424"></a>
na, bhikkhave, mūlāyapaṭikassanārahena bhikkhunā pakatattena bhikkhunā saddhiṃ
ekacchanne āvāse vatthabbaṃ, na ekacchanne anāvāse vatthabbaṃ, na ekacchanne
āvāse vā anāvāse vā vatthabbaṃ; pakatattaṃ bhikkhuṃ disvā āsanā vuṭṭhātabbaṃ,
pakatatto bhikkhu āsanena nimantetabbo; na pakatattena bhikkhunā saddhiṃ
ekāsane nisīditabbaṃ; na nīce āsane nisinne ucce āsane nisīditabbaṃ; na
chamāyaṃ nisinne āsane nisīditabbaṃ; na ekacankame cankamitabbaṃ, na nīce
cankame cankamante ucce cankame cankamitabbaṃ, na chamāyaṃ cankamante cankame
cankamitabbaṃ.</p>

<p>
<span class="parno">52</span>
<a class="ms" id="p_4v_425"></a>
na, bhikkhave, mūlāyapaṭikassanārahena bhikkhunā pārivāsikena bhikkhunā
saddhiṃ … pe …   mūlāyapaṭikassanārahena vuḍḍhatarena bhikkhunā saddhiṃ … pe …
mānattārahena bhikkhunā saddhiṃ … pe …   mānattacārikena bhikkhunā saddhiṃ … pe …
abbhānārahena bhikkhunā saddhiṃ ekacchanne āvāse vatthabbaṃ, na ekacchanne
anāvāse vatthabbaṃ, na ekacchanne āvāse vā anāvāse vā vatthabbaṃ; na ekāsane
nisīditabbaṃ; na nīce āsane nisinne ucce āsane nisīditabbaṃ, na chamāyaṃ
nisinne āsane nisīditabbaṃ; na ekacankame cankamitabbaṃ, na nīce cankame
cankamante ucce cankame cankamitabbaṃ, na chamāyaṃ cankamante cankame
cankamitabbaṃ.</p>

<p>
<span class="parno">53</span>
<a class="ms" id="p_4v_426"></a>
mūlāyapaṭikassanārahacatuttho ce, bhikkhave, parivāsaṃ dadeyya, mūlāya
paṭikasseyya, mānattaṃ dadeyya, taṃvīso abbheyya, akammaṃ, na ca karaṇīyan"ti.</p>
<p class="endsutta">
<span class="parno">54</span>
<a class="ms" id="p_4v_427"></a>
mūlāyapaṭikassanārahavattaṃ niṭṭhitaṃ.</p>
<h3>3 mānattārahavatta</h3>

<p>
<span class="parno">55</span>
<a class="ms" id="p_4v_428"></a>
<a class="msdiv" id="msdiv88"></a>
tena kho pana samayena mānattārahā bhikkhū sādiyanti pakatattānaṃ bhikkhūnaṃ
abhivādanaṃ, paccuṭṭhānaṃ, añjalikammaṃ, sāmīcikammaṃ, āsanābhihāraṃ,
seyyābhihāraṃ, pādodakaṃ pādapīṭhaṃ, pādakathalikaṃ, pattacīvarappaṭiggahaṇaṃ,
nahāne piṭṭhiparikammaṃ. ye te bhikkhū appicchā … pe …   te ujjhāyanti khiyyanti
vipācenti—  "kathañhi nāma mānattārahā bhikkhū sādiyissanti pakatattānaṃ
bhikkhūnaṃ abhivādanaṃ, paccuṭṭhānaṃ, añjalikammaṃ, sāmīcikammaṃ,
āsanābhihāraṃ, seyyābhihāraṃ, pādodakaṃ pādapīṭhaṃ, pādakathalikaṃ,
pattacīvarappaṭiggahaṇaṃ, nahāne piṭṭhiparikamman"ti. atha kho te bhikkhū
bhagavato etamatthaṃ ārocesuṃ … pe …   "saccaṃ kira, bhikkhave, mānattārahā bhikkhū
sādiyanti pakatattānaṃ bhikkhūnaṃ abhivādanaṃ, paccuṭṭhānaṃ … pe …   nahāne
piṭṭhiparikamman"ti? "saccaṃ, bhagavā"ti. vigarahi buddho bhagavā—
"ananucchavikaṃ … pe …   kathañhi nāma, bhikkhave, mānattārahā bhikkhū sādiyissanti
pakatattānaṃ bhikkhūnaṃ abhivādanaṃ … pe …   nahāne piṭṭhiparikammaṃ. netaṃ,
bhikkhave, appasannānaṃ vā pasādāya … pe …   vigarahitvā … pe …   dhammiṃ kathaṃ katvā
bhikkhū āmantesi—  "na, bhikkhave, mānattārahena bhikkhunā sāditabbaṃ
pakatattānaṃ bhikkhūnaṃ abhivādanaṃ, paccuṭṭhānaṃ … pe …   nahāne piṭṭhiparikammaṃ.
yo sādiyeyya, āpatti dukkaṭassa. anujānāmi, bhikkhave, mānattārahānaṃ
bhikkhūnaṃ mithu yathāvuḍḍhaṃ abhivādanaṃ, paccuṭṭhānaṃ … pe …   nahāne
piṭṭhiparikammaṃ. anujānāmi, bhikkhave, mānattārahānaṃ bhikkhūnaṃ pañca
yathāvuḍḍhaṃ—  uposathaṃ, pavāraṇaṃ, vassikasāṭikaṃ, oṇojanaṃ, bhattaṃ. tena
hi, bhikkhave, mānattārahānaṃ bhikkhūnaṃ vattaṃ paññapessāmi yathā
mānattārahehi bhikkhūhi vattitabbaṃ.</p>
<hr>

<p>
<span class="parno">56</span>
<a class="ms" id="p_4v_429"></a>
<a class="msdiv" id="msdiv89"></a>
mānattārahena, bhikkhave, bhikkhunā sammā vattitabbaṃ. tatrāyaṃ sammāvattanā—</p>
<hr>

<p>
<span class="parno">57</span>
<a class="ms" id="p_4v_430"></a>
na upasampādetabbaṃ … pe …   (yathā mūlāyapaṭikassanā, tathā vitthāretabbaṃ.) na
bhikkhūhi sampayojetabbaṃ.</p>

<p>
<span class="parno">58</span>
<a class="ms" id="p_4v_431"></a>
na, bhikkhave, mānattārahena bhikkhunā pakatattassa bhikkhuno purato gantabbaṃ,
na purato nisīditabbaṃ. yo hoti saṇghassa āsanapariyanto seyyāpariyanto
vihārapariyanto so tassa padātabbo. tena ca so sāditabbo.</p>

<p>
<span class="parno">59</span>
<a class="ms" id="p_4v_432"></a>
na, bhikkhave, mānattārahena bhikkhunā pakatattena bhikkhunā puresamaṇena vā
pacchāsamaṇena vā kulāni upasankamitabbāni, na āraññikangaṃ samādātabbaṃ, na
piṇḍapātikangaṃ samādātabbaṃ, na ca tappaccayā piṇḍapāto nīharāpetabbo—  mā maṃ
jāniṃsūti.</p>

<p>
<span class="parno">60</span>
<a class="ms" id="p_4v_433"></a>
na, bhikkhave, mānattārahena bhikkhunā sabhikkhukā āvāsā abhikkhuko āvāso
gantabbo, aññatra pakatattena, aññatra antarāyā.</p>

<p>
<span class="parno">61</span>
<a class="ms" id="p_4v_434"></a>
na, bhikkhave, mānattārahena bhikkhunā sabhikkhukā āvāsā abhikkhuko anāvāso
gantabbo, aññatra pakatattena, aññatra antarāyā.</p>

<p>
<span class="parno">62</span>
<a class="ms" id="p_4v_435"></a>
na, bhikkhave, mānattārahena bhikkhunā sabhikkhukā āvāsā abhikkhuko āvāso vā
anāvāso vā gantabbo, aññatra pakatattena, aññatra antarāyā.</p>

<p>
<span class="parno">63</span>
<a class="ms" id="p_4v_436"></a>
na, bhikkhave, mānattārahena bhikkhunā sabhikkhukā anāvāsā abhikkhuko āvāso
gantabbo … pe …   abhikkhuko anāvāso gantabbo … pe …   abhikkhuko āvāso vā anāvāso vā
gantabbo, aññatra pakatattena, aññatra antarāyā.</p>

<p>
<span class="parno">64</span>
<a class="ms" id="p_4v_437"></a>
na, bhikkhave, mānattārahena bhikkhunā sabhikkhukā āvāsā vā anāvāsā vā
abhikkhuko āvāso gantabbo … pe …   abhikkhuko anāvāso gantabbo … pe …   abhikkhuko
āvāso vā anāvāso vā gantabbo, aññatra pakatattena, aññatra antarāyā.</p>

<p>
<span class="parno">65</span>
<a class="ms" id="p_4v_438"></a>
na, bhikkhave, mānattārahena bhikkhunā sabhikkhukā āvāsā sabhikkhuko āvāso
gantabbo … pe …   sabhikkhuko anāvāso gantabbo … pe …   sabhikkhuko āvāso vā anāvāso vā
gantabbo, yatthassu bhikkhū nānāsaṃvāsakā, aññatra pakatattena, aññatra
antarāyā.</p>

<p>
<span class="parno">66</span>
<a class="ms" id="p_4v_439"></a>
na, bhikkhave, mānattārahena bhikkhunā sabhikkhukā anāvāsā sabhikkhuko āvāso
gantabbo … pe …   sabhikkhuko anāvāso gantabbo … pe …   sabhikkhuko āvāso vā anāvāso vā
gantabbo, yatthassu bhikkhū nānāsaṃvāsakā, aññatra pakatattena, aññatra
antarāyā.</p>

<p>
<span class="parno">67</span>
<a class="ms" id="p_4v_440"></a>
na, bhikkhave, mānattārahena bhikkhunā sabhikkhukā āvāsā vā anāvāsā vā
sabhikkhuko āvāso gantabbo … pe …   sabhikkhuko anāvāso gantabbo … pe …   sabhikkhuko
āvāso vā anāvāso vā gantabbo, yatthassu bhikkhū nānāsaṃvāsakā, aññatra
pakatattena, aññatra antarāyā.</p>
<hr>

<p>
<span class="parno">68</span>
<a class="ms" id="p_4v_441"></a>
gantabbo, bhikkhave, mānattārahena bhikkhunā sabhikkhukā āvāsā sabhikkhuko
āvāso … pe …   sabhikkhuko anāvāso … pe …   sabhikkhuko āvāso vā anāvāso vā, yatthassu
bhikkhū samānasaṃvāsakā, yaṃ jaññā sakkomi ajjeva gantunti.</p>

<p>
<span class="parno">69</span>
<a class="ms" id="p_4v_442"></a>
gantabbo, bhikkhave, mānattārahena bhikkhunā sabhikkhukā anāvāsā sabhikkhuko
āvāso … pe …   sabhikkhuko anāvāso … pe …   sabhikkhuko āvāso vā anāvāso vā, yatthassu
bhikkhū samānasaṃvāsakā, yaṃ jaññā sakkomi ajjeva gantunti.</p>

<p>
<span class="parno">70</span>
<a class="ms" id="p_4v_443"></a>
gantabbo, bhikkhave, mānattārahena bhikkhunā sabhikkhukā āvāsā vā anāvāsā vā
sabhikkhuko āvāso … pe …   sabhikkhuko anāvāso … pe …   sabhikkhuko āvāso vā anāvāso
vā, yatthassu bhikkhū samānasaṃvāsakā, yaṃ jaññā sakkomi ajjeva gantunti.</p>

<p>
<span class="parno">71</span>
<a class="ms" id="p_4v_444"></a>
na, bhikkhave, mānattārahena bhikkhunā pakatattena bhikkhunā saddhiṃ ekacchanne
āvāse vatthabbaṃ, na ekacchanne anāvāse vatthabbaṃ, na ekacchanne āvāse vā
anāvāse vā vatthabbaṃ. pakatattaṃ bhikkhuṃ disvā āsanā vuṭṭhātabbaṃ. pakatatto
bhikkhu āsanena nimantetabbo. na pakatattena bhikkhunā saddhiṃ ekāsane
nisīditabbaṃ, na nīce āsane nisinne ucce āsane nisīditabbaṃ, na chamāyaṃ
nisinne āsane nisīditabbaṃ; na ekacankame cankamitabbaṃ, na nīce cankame
cankamante ucce cankame cankamitabbaṃ, na chamāyaṃ cankamante cankame
cankamitabbaṃ.</p>

<p>
<span class="parno">72</span>
<a class="ms" id="p_4v_445"></a>
na, bhikkhave, mānattārahena bhikkhunā pārivāsikena bhikkhunā saddhiṃ … pe …
mūlāyapaṭikassanārahena bhikkhunā saddhiṃ … pe …   mānattārahena vuḍḍhatarena
bhikkhunā saddhiṃ … pe …   mānattacārikena bhikkhunā saddhiṃ … pe …   abbhānārahena
bhikkhunā saddhiṃ ekacchanne āvāse vatthabbaṃ, na ekacchanne anāvāse
vatthabbaṃ, na ekacchanne āvāse vā anāvāse vā vatthabbaṃ; na ekāsane
nisīditabbaṃ, na nīce āsane nisinne ucce āsane nisīditabbaṃ, na chamāyaṃ
nisinne āsane nisīditabbaṃ; na ekacankame cankamitabbaṃ, na nīce cankame
cankamante ucce cankame cankamitabbaṃ, na chamāyaṃ cankamante cankame
cankamitabbaṃ.</p>

<p>
<span class="parno">73</span>
<a class="ms" id="p_4v_446"></a>
mānattārahacatuttho ce, bhikkhave, parivāsaṃ dadeyya, mūlāya paṭikasseyya,
mānattaṃ dadeyya, taṃvīso abbheyya, akammaṃ, na ca karaṇīyan"ti.</p>
<p class="endsutta">
<span class="parno">74</span>
<a class="ms" id="p_4v_447"></a>
mānattārahavattaṃ niṭṭhitaṃ.</p>
<h3>4 mānattacārikavatta</h3>

<p>
<span class="parno">75</span>
<a class="ms" id="p_4v_448"></a>
<a class="msdiv" id="msdiv90"></a>
tena kho pana samayena mānattacārikā bhikkhū sādiyanti pakatattānaṃ bhikkhūnaṃ
abhivādanaṃ, paccuṭṭhānaṃ, añjalikammaṃ, sāmīcikammaṃ, āsanābhihāraṃ,
seyyābhihāraṃ, pādodakaṃ pādapīṭhaṃ, pādakathalikaṃ, pattacīvarappaṭiggahaṇaṃ,
nahāne piṭṭhiparikammaṃ. ye te bhikkhū appicchā … pe …   te ujjhāyanti khiyyanti
vipācenti—  "kathañhi nāma mānattacārikā bhikkhū sādiyissanti pakatattānaṃ
bhikkhūnaṃ abhivādanaṃ, paccuṭṭhānaṃ … pe …   nahāne piṭṭhiparikamman"ti. atha kho
te bhikkhū bhagavato etamatthaṃ ārocesuṃ.</p>

<p>
<span class="parno">76</span>
<a class="ms" id="p_4v_449"></a>
atha kho bhagavā etasmiṃ nidāne etasmiṃ pakaraṇe bhikkhusaṇghaṃ sannipātāpetvā
bhikkhū paṭipucchi—  "saccaṃ kira, bhikkhave, mānattacārikā bhikkhū sādiyanti
pakatattānaṃ bhikkhūnaṃ abhivādanaṃ, paccuṭṭhānaṃ … pe …   nahāne
piṭṭhiparikamman"ti? "saccaṃ, bhagavā"ti. vigarahi buddho bhagavā—
"ananucchavikaṃ … pe …   kathañhi nāma, bhikkhave, mānattacārikā bhikkhū
sādiyissanti pakatattānaṃ bhikkhūnaṃ abhivādanaṃ … pe …   nahāne piṭṭhiparikammaṃ.
netaṃ, bhikkhave, appasannānaṃ vā pasādāya … pe …   vigarahitvā … pe …   dhammiṃ kathaṃ
katvā bhikkhū āmantesi—</p>
<hr>

<p>
<span class="parno">77</span>
<a class="ms" id="p_4v_450"></a>
"na, bhikkhave, mānattacārikena bhikkhunā sāditabbaṃ pakatattānaṃ bhikkhūnaṃ
abhivādanaṃ, paccuṭṭhānaṃ, añjalikammaṃ, sāmīcikammaṃ, āsanābhihāro,
seyyābhihāro, pādodakaṃ pādapīṭhaṃ, pādakathalikaṃ, pattacīvarappaṭiggahaṇaṃ,
nahāne piṭṭhiparikammaṃ. yo sādiyeyya, āpatti dukkaṭassa. anujānāmi, bhikkhave,
mānattacārikānaṃ bhikkhūnaṃ mithu yathāvuḍḍhaṃ abhivādanaṃ, paccuṭṭhānaṃ … pe …
nahāne piṭṭhiparikammaṃ. anujānāmi, bhikkhave, mānattacārikānaṃ bhikkhūnaṃ
pañca yathāvuḍḍhaṃ—  uposathaṃ, pavāraṇaṃ, vassikasāṭikaṃ, oṇojanaṃ, bhattaṃ.
tena hi, bhikkhave, mānattacārikānaṃ bhikkhūnaṃ vattaṃ paññapessāmi yathā
mānattacārikehi bhikkhūhi vattitabbaṃ.</p>
<hr>

<p>
<span class="parno">78</span>
<a class="ms" id="p_4v_451"></a>
<a class="msdiv" id="msdiv91"></a>
mānattacārikena, bhikkhave, bhikkhunā sammā vattitabbaṃ. tatrāyaṃ sammāvattanā—</p>

<p>
<span class="parno">79</span>
<a class="ms" id="p_4v_452"></a>
na upasampādetabbaṃ, na nissayo dātabbo, na sāmaṇero upaṭṭhāpetabbo, na
bhikkhunovādakasammuti sāditabbā, sammatenapi bhikkhuniyo na ovaditabbā. yāya
āpattiyā saṇghena mānattaṃ dinnaṃ hoti sā āpatti na āpajjitabbā, aññā vā
tādisikā, tato vā pāpiṭṭhatarā; kammaṃ na garahitabbaṃ, kammikā na garahitabbā.
na pakatattassa bhikkhuno uposatho ṭhapetabbo, na pavāraṇā ṭhapetabbā, na
savacanīyaṃ kātabbaṃ, na anuvādo paṭṭhapetabbo, na okāso kāretabbo, na
codetabbo, na sāretabbo, na bhikkhūhi sampayojetabbaṃ.</p>
<hr>

<p>
<span class="parno">80</span>
<a class="ms" id="p_4v_453"></a>
na, bhikkhave, mānattacārikena bhikkhunā pakatattassa bhikkhuno purato
gantabbaṃ, na purato nisīditabbaṃ. yo hoti saṇghassa āsanapariyanto
seyyāpariyanto vihārapariyanto so tassa padātabbo. tena ca so sāditabbo.</p>

<p>
<span class="parno">81</span>
<a class="ms" id="p_4v_454"></a>
na, bhikkhave, mānattacārikena bhikkhunā pakatattena bhikkhunā puresamaṇena vā
pacchāsamaṇena vā kulāni upasankamitabbāni, na āraññikangaṃ samādātabbaṃ, na
piṇḍapātikangaṃ samādātabbaṃ, na ca tappaccayā piṇḍapāto nīharāpetabbo—  mā maṃ
jāniṃsūti.</p>

<p>
<span class="parno">82</span>
<a class="ms" id="p_4v_455"></a>
mānattacārikena, bhikkhave, bhikkhunā āgantukena ārocetabbaṃ, āgantukassa
ārocetabbaṃ, uposathe ārocetabbaṃ, pavāraṇāya ārocetabbaṃ, devasikaṃ
ārocetabbaṃ. sace gilāno hoti, dūtenapi ārocetabbaṃ.</p>
<hr>

<p>
<span class="parno">83</span>
<a class="ms" id="p_4v_456"></a>
na, bhikkhave, mānattacārikena bhikkhunā sabhikkhukā āvāsā abhikkhuko āvāso
gantabbo, aññatra saṇghena, aññatra antarāyā.</p>

<p>
<span class="parno">84</span>
<a class="ms" id="p_4v_457"></a>
na, bhikkhave, mānattacārikena bhikkhunā sabhikkhukā āvāsā abhikkhuko anāvāso
gantabbo, aññatra saṇghena, aññatra antarāyā.</p>

<p>
<span class="parno">85</span>
<a class="ms" id="p_4v_458"></a>
na, bhikkhave, mānattacārikena bhikkhunā sabhikkhukā āvāsā abhikkhuko āvāso vā
anāvāso vā gantabbo, aññatra saṇghena, aññatra antarāyā.</p>

<p>
<span class="parno">86</span>
<a class="ms" id="p_4v_459"></a>
na, bhikkhave, mānattacārikena bhikkhunā sabhikkhukā anāvāsā abhikkhuko āvāso
gantabbo … pe …   abhikkhuko anāvāso gantabbo … pe …   abhikkhuko āvāso vā anāvāso vā
gantabbo, aññatra saṇghena, aññatra antarāyā.</p>

<p>
<span class="parno">87</span>
<a class="ms" id="p_4v_460"></a>
na, bhikkhave, mānattacārikena bhikkhunā sabhikkhukā āvāsā vā anāvāsā vā
abhikkhuko āvāso gantabbo … pe …   abhikkhuko anāvāso gantabbo … pe …   abhikkhuko
āvāso vā anāvāso vā gantabbo, aññatra saṇghena, aññatra antarāyā.</p>

<p>
<span class="parno">88</span>
<a class="ms" id="p_4v_461"></a>
na, bhikkhave, mānattacārikena bhikkhunā sabhikkhukā āvāsā sabhikkhuko āvāso
gantabbo … pe …   sabhikkhuko anāvāso gantabbo … pe …   sabhikkhuko āvāso vā anāvāso vā
gantabbo, yatthassu bhikkhū nānāsaṃvāsakā, aññatra saṇghena, aññatra antarāyā.</p>

<p>
<span class="parno">89</span>
<a class="ms" id="p_4v_462"></a>
na bhikkhave, mānattacārikena bhikkhunā sabhikkhukā anāvāsā sabhikkhuko āvāso
gantabbo … pe …   sabhikkhuko anāvāso gantabbo … pe …   sabhikkhuko āvāso vā anāvāso vā
gantabbo, yatthassu bhikkhū nānāsaṃvāsakā, aññatra saṇghena, aññatra antarāyā.</p>

<p>
<span class="parno">90</span>
<a class="ms" id="p_4v_463"></a>
na, bhikkhave, mānattacārikena bhikkhunā sabhikkhukā āvāsā vā anāvāsā vā
sabhikkhuko āvāso gantabbo … pe …   sabhikkhuko anāvāso gantabbo … pe …   sabhikkhuko
āvāso vā anāvāso vā gantabbo, yatthassu bhikkhū nānāsaṃvāsakā, aññatra
saṇghena, aññatra antarāyā.</p>

<p>
<span class="parno">91</span>
<a class="ms" id="p_4v_464"></a>
gantabbo, bhikkhave mānattacārikena bhikkhunā sabhikkhukā āvāsā sabhikkhuko
āvāso … pe …   sabhikkhuko anāvāso … pe …   sabhikkhuko āvāso vā anāvāso vā, yatthassu
bhikkhū samānasaṃvāsakā, yaṃ jaññā sakkomi ajjeva gantunti.</p>

<p>
<span class="parno">92</span>
<a class="ms" id="p_4v_465"></a>
gantabbo, bhikkhave, mānattacārikena bhikkhunā sabhikkhukā anāvāsā sabhikkhuko
āvāso … pe …   sabhikkhuko anāvāso … pe …   sabhikkhuko āvāso vā anāvāso vā, yatthassu
bhikkhū samānasaṃvāsakā, yaṃ jaññā sakkomi ajjeva gantunti.</p>

<p>
<span class="parno">93</span>
<a class="ms" id="p_4v_466"></a>
gantabbo, bhikkhave, mānattacārikena bhikkhunā sabhikkhukā āvāsā vā anāvāsā vā
sabhikkhuko āvāso … pe …   sabhikkhuko anāvāso … pe …   sabhikkhuko āvāso vā anāvāso
vā, yatthassu bhikkhū samānasaṃvāsakā, yaṃ jaññā sakkomi ajjeva gantunti.</p>
<hr>

<p>
<span class="parno">94</span>
<a class="ms" id="p_4v_467"></a>
na, bhikkhave, mānattacārikena bhikkhunā pakatattena bhikkhunā saddhiṃ
ekacchanne āvāse vatthabbaṃ, na ekacchanne anāvāse vatthabbaṃ, na ekacchanne
āvāse vā anāvāse vā vatthabbaṃ. pakatattaṃ bhikkhuṃ disvā āsanā vuṭṭhātabbaṃ.
pakatatto bhikkhu āsanena nimantetabbo. na pakatattena bhikkhunā saddhiṃ
ekāsane nisīditabbaṃ, na nīce āsane nisinne ucce āsane nisīditabbaṃ, na
chamāyaṃ nisinne āsane nisīditabbaṃ; na ekacankame cankamitabbaṃ, na nīce
cankame cankamante ucce cankame cankamitabbaṃ, na chamāyaṃ cankamante cankame
cankamitabbaṃ.</p>

<p>
<span class="parno">95</span>
<a class="ms" id="p_4v_468"></a>
na, bhikkhave, mānattacārikena bhikkhunā pārivāsikena bhikkhunā saddhiṃ … pe …
mūlāyapaṭikassanārahena bhikkhunā saddhiṃ … pe …   mānattārahena bhikkhunā
saddhiṃ … pe …   mānattacārikena vuḍḍhatarena bhikkhunā saddhiṃ … pe …   abbhānārahena
bhikkhunā saddhiṃ ekacchanne āvāse vatthabbaṃ, na ekacchanne anāvāse
vatthabbaṃ, na ekacchanne āvāse vā anāvāse vā vatthabbaṃ; na ekāsane
nisīditabbaṃ, na nīce āsane nisinne ucce āsane nisīditabbaṃ, na chamāyaṃ
nisinne āsane nisīditabbaṃ; na ekacankame cankamitabbaṃ, na nīce cankame
cankamante ucce cankame cankamitabbaṃ, na chamāyaṃ cankamante cankame
cankamitabbaṃ.</p>

<p>
<span class="parno">96</span>
<a class="ms" id="p_4v_469"></a>
mānattacārikacatuttho ce, bhikkhave, parivāsaṃ dadeyya, mūlāya paṭikasseyya,
mānattaṃ dadeyya, taṃvīso abbheyya, akammaṃ, na ca karaṇīyan"ti.</p>
<hr>

<p>
<span class="parno">97</span>
<a class="ms" id="p_4v_470"></a>
<a class="msdiv" id="msdiv92"></a>
atha kho āyasmā upāli yena bhagavā tenupasankami, upasankamitvā bhagavantaṃ
abhivādetvā ekamantaṃ nisīdi. ekamantaṃ nisinno kho āyasmā upāli bhagavantaṃ
etadavoca—  "kati nu kho, bhante, mānattacārikassa bhikkhuno ratticchedā"ti?
"cattāro kho, upāli, mānattacārikassa bhikkhuno ratticchedā. sahavāso,
vippavāso, anārocanā, ūne gaṇe caraṇaṃ—  ime kho, upāli, cattāro
mānattacārikassa bhikkhuno ratticchedā"ti.</p>
<hr>

<p>
<span class="parno">98</span>
<a class="ms" id="p_4v_471"></a>
<a class="msdiv" id="msdiv93"></a>
tena kho pana samayena sāvatthiyaṃ mahābhikkhusaṇgho sannipatito hoti. na
sakkonti mānattacārikā bhikkhū mānattaṃ sodhetuṃ. bhagavato etamatthaṃ
ārocesuṃ. "anujānāmi, bhikkhave, mānattaṃ nikkhipituṃ. evañca pana, bhikkhave,
nikkhipitabbaṃ. tena mānattacārikena bhikkhunā ekaṃ bhikkhuṃ upasankamitvā
ekaṃsaṃ uttarāsangaṃ karitvā ukkuṭikaṃ nisīditvā añjaliṃ paggahetvā evamassa
vacanīyo—  ‘mānattaṃ nikkhipāmī’ti. nikkhittaṃ hoti mānattaṃ. ‘vattaṃ
nikkhipāmī’ti. nikkhittaṃ hoti mānattan"ti.</p>

<p>
<span class="parno">99</span>
<a class="ms" id="p_4v_472"></a>
<a class="msdiv" id="msdiv94"></a>
tena kho pana samayena sāvatthiyā bhikkhū tahaṃ tahaṃ pakkamiṃsu. sakkonti
mānattacārikā bhikkhū mānattaṃ sodhetuṃ. bhagavato etamatthaṃ ārocesuṃ.
"anujānāmi, bhikkhave, mānattaṃ samādiyituṃ. evañca pana, bhikkhave,
samādiyitabbaṃ. tena mānattacārikena bhikkhunā ekaṃ bhikkhuṃ upasankamitvā
ekaṃsaṃ uttarāsangaṃ karitvā ukkuṭikaṃ nisīditvā añjaliṃ paggahetvā, evamassa
vacanīyo—  ‘mānattaṃ samādiyāmī’ti. samādinnaṃ hoti mānattaṃ. ‘vattaṃ
samādiyāmī’ti. samādinnaṃ hoti mānattan"ti.</p>
<p class="endsutta">
<span class="parno">100</span>
<a class="ms" id="p_4v_473"></a>
mānattacārikavattaṃ niṭṭhitaṃ.</p>
<h3>5 abbhānārahavatta</h3>

<p>
<span class="parno">101</span>
<a class="ms" id="p_4v_474"></a>
<a class="msdiv" id="msdiv95"></a>
tena kho pana samayena abbhānārahā bhikkhū sādiyanti pakatattānaṃ bhikkhūnaṃ
abhivādanaṃ paccuṭṭhānaṃ … pe …   nahāne piṭṭhiparikammaṃ. ye te bhikkhū
appicchā … pe …   te ujjhāyanti khiyyanti vipācenti—  "kathañhi nāma abbhānārahā
bhikkhū sādiyissanti pakatattānaṃ bhikkhūnaṃ abhivādanaṃ paccuṭṭhānaṃ … pe …
nahāne piṭṭhiparikamman"ti. atha kho te bhikkhū bhagavato etamatthaṃ ārocesuṃ.</p>

<p>
<span class="parno">102</span>
<a class="ms" id="p_4v_475"></a>
atha kho bhagavā etasmiṃ nidāne etasmiṃ pakaraṇe bhikkhusaṇghaṃ sannipātāpetvā
bhikkhū paṭipucchi—  "saccaṃ kira, bhikkhave, abbhānārahā bhikkhū sādiyanti
pakatattānaṃ bhikkhūnaṃ abhivādanaṃ paccuṭṭhānaṃ … pe …   nahāne
piṭṭhiparikamman"ti? "saccaṃ, bhagavā"ti. vigarahi buddho bhagavā—
"ananucchavikaṃ … pe …   kathañhi nāma, bhikkhave, abbhānārahā bhikkhū sādiyissanti
pakatattānaṃ bhikkhūnaṃ abhivādanaṃ paccuṭṭhānaṃ … pe …   nahāne piṭṭhiparikammaṃ.
netaṃ, bhikkhave, appasannānaṃ vā pasādāya … pe …   vigarahitvā … pe …   dhammiṃ
kathaṃ katvā bhikkhū āmantesi—  "na, bhikkhave, abbhānārahena bhikkhunā
sāditabbaṃ pakatattānaṃ bhikkhūnaṃ abhivādanaṃ paccupaṭṭhānaṃ … pe …   nahāne
piṭṭhiparikammaṃ. yo sādiyeyya, āpatti dukkaṭassa. anujānāmi, bhikkhave,
abbhānārahānaṃ bhikkhūnaṃ mithu yathāvuḍḍhaṃ abhivādanaṃ paccuṭṭhānaṃ … pe …
nahāne piṭṭhiparikammaṃ. anujānāmi, bhikkhave, abbhānārahānaṃ bhikkhūnaṃ pañca
yathāvuḍḍhaṃ—  uposathaṃ, pavāraṇaṃ, vassikasāṭikaṃ, oṇojanaṃ, bhattaṃ. tena
hi, bhikkhave, abbhānārahānaṃ bhikkhūnaṃ vattaṃ paññapessāmi yathā
abbhānārahehi bhikkhūhi vattitabbaṃ.</p>

<p>
<span class="parno">103</span>
<a class="ms" id="p_4v_476"></a>
<a class="msdiv" id="msdiv96"></a>
abbhānārahena, bhikkhave, bhikkhunā sammā vattitabbaṃ. tatrāyaṃ sammāvattanā—</p>

<p>
<span class="parno">104</span>
<a class="ms" id="p_4v_477"></a>
na upasampādetabbaṃ … pe …   (yathā heṭṭhā, tathā vitthāretabbaṃ) na bhikkhūhi
sampayojetabbaṃ.</p>

<p>
<span class="parno">105</span>
<a class="ms" id="p_4v_478"></a>
na, bhikkhave, abbhānārahena bhikkhunā pakatattassa bhikkhuno purato gantabbaṃ,
na purato nisīditabbaṃ. yo hoti saṇghassa āsanapariyanto seyyāpariyanto
vihārapariyanto so tassa padātabbo. tena ca so sāditabbo.</p>

<p>
<span class="parno">106</span>
<a class="ms" id="p_4v_479"></a>
na, bhikkhave, abbhānārahena bhikkhunā pakatattena bhikkhunā puresamaṇena vā
pacchāsamaṇena vā kulāni upasankamitabbāni; na āraññikangaṃ samādātabbaṃ; na
piṇḍapātikangaṃ samādātabbaṃ; na ca tappaccayā piṇḍapāto nīharāpetabbo—  mā maṃ
jāniṃsūti.</p>

<p>
<span class="parno">107</span>
<a class="ms" id="p_4v_480"></a>
na, bhikkhave, abbhānārahena bhikkhunā sabhikkhukā āvāsā abhikkhuko āvāso
gantabbo, aññatra pakatattena, aññatra antarāyā.</p>

<p>
<span class="parno">108</span>
<a class="ms" id="p_4v_481"></a>
na, bhikkhave, abbhānārahena bhikkhunā sabhikkhukā āvāsā abhikkhuko anāvāso
gantabbo, aññatra pakatattena, aññatra antarāyā … pe …  . (yathā heṭṭhā, tathā
vitthāretabbā.)</p>

<p>
<span class="parno">109</span>
<a class="ms" id="p_4v_482"></a>
gantabbo, bhikkhave, abbhānārahena bhikkhunā sabhikkhukā āvāsā … pe …   anāvāsā … pe …
āvāsā vā anāvāsā vā sabhikkhuko āvāso … pe …   sabhikkhuko anāvāso … pe …
sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā
sakkomi ajjeva gantunti.</p>

<p>
<span class="parno">110</span>
<a class="ms" id="p_4v_483"></a>
na, bhikkhave, abbhānārahena bhikkhunā pakatattena bhikkhunā saddhiṃ ekacchanne
āvāse vatthabbaṃ, na ekacchanne anāvāse vatthabbaṃ, na ekacchanne āvāse vā
anāvāse vā vatthabbaṃ; pakatattaṃ bhikkhuṃ disvā āsanā vuṭṭhātabbaṃ, pakatatto
bhikkhu āsanena nimantetabbo; na pakatattena bhikkhunā saddhiṃ ekāsane
nisīditabbaṃ, na nīce āsane nisinne ucce āsane nisīditabbaṃ, na chamāyaṃ
nisinne āsane nisīditabbaṃ; na ekacankame cankamitabbaṃ, na nīce cankame
cankamante ucce cankame cankamitabbaṃ, na chamāyaṃ cankamante cankame
cankamitabbaṃ.</p>

<p>
<span class="parno">111</span>
<a class="ms" id="p_4v_484"></a>
na, bhikkhave, abbhānārahena bhikkhunā pārivāsikena bhikkhunā saddhiṃ … pe …
mūlāyapaṭikassanārahena bhikkhunā saddhiṃ … pe …   mānattārahena bhikkhunā
saddhiṃ … pe …   mānattacārikena bhikkhunā saddhiṃ … pe …   abbhānārahena vuḍḍhatarena
bhikkhunā saddhiṃ ekacchanne āvāse vatthabbaṃ, na ekacchanne anāvāse
vatthabbaṃ; na ekacchanne āvāse vā anāvāse vā vatthabbaṃ; na ekāsane
nisīditabbaṃ, na nīce āsane nisinne ucce āsane nisīditabbaṃ, na chamāyaṃ
nisinne āsane nisīditabbaṃ; na ekacankame cankamitabbaṃ, na nīce cankame
cankamante ucce cankame cankamitabbaṃ, na chamāyaṃ cankamante cankame
cankamitabbaṃ.</p>

<p>
<span class="parno">112</span>
<a class="ms" id="p_4v_485"></a>
abbhānārahacatuttho ce, bhikkhave, parivāsaṃ dadeyya, mūlāya paṭikasseyya,
mānattaṃ dadeyya, taṃvīso abbheyya, akammaṃ, na ca karaṇīyan"ti.</p>
<p class="endsutta">
<span class="parno">113</span>
<a class="ms" id="p_4v_486"></a>
abbhānārahavattaṃ niṭṭhitaṃ.<br>
pārivāsikakkhandhako dutiyo.<br>
imamhi khandhake vatthū pañca.</p>

<hr>
<p class="endsection summary">
<span class="parno">114</span>
<a class="ms" id="p_4v_487"></a>
tassuddānaṃ</p>
<blockquote>

<p>
<span class="parno">115</span>
<a class="ms" id="p_4v_488"></a>
pārivāsikā sādenti,<br>
pakatattāna bhikkhunaṃ;<br>
abhivādanaṃ paccuṭṭhānaṃ,<br>
añjaliñca sāmīciyaṃ.</p>

<p>
<span class="parno">116</span>
<a class="ms" id="p_4v_489"></a>
āsanaṃ seyyābhihāraṃ,<br>
pādo pīṭhaṃ kathalikaṃ;<br>
pattaṃ nahāne parikammaṃ,<br>
ujjhāyanti ca pesalā.</p>

<p>
<span class="parno">117</span>
<a class="ms" id="p_4v_490"></a>
dukkaṭaṃ sādiyantassa,<br>
mithu pañca yathāvuḍḍhaṃ;<br>
uposathaṃ pavāraṇaṃ,<br>
vassikoṇojabhojanaṃ.</p>

<p>
<span class="parno">118</span>
<a class="ms" id="p_4v_491"></a>
sammā ca vattanā tattha,<br>
pakatattassa gacchantaṃ;<br>
yo ca hoti pariyanto,<br>
pure pacchā tatheva ca.</p>
</blockquote>
<hr>
<blockquote>

<p>
<span class="parno">119</span>
<a class="ms" id="p_4v_492"></a>
āraññapiṇḍanīhāro,<br>
āgantuke uposathe;<br>
pavāraṇāya dūtena,<br>
gantabbo ca sabhikkhuko.</p>

<p>
<span class="parno">120</span>
<a class="ms" id="p_4v_493"></a>
ekacchanne ca vuṭṭhānaṃ,<br>
tatheva ca nimantaye;<br>
āsane nīce cankame,<br>
chamāyaṃ cankamena ca.</p>

<p>
<span class="parno">121</span>
<a class="ms" id="p_4v_494"></a>
vuḍḍhatarena akammaṃ,<br>
ratticchedā ca sodhanā;<br>
nikkhipanaṃ samādānaṃ,<br>
vattaṃva pārivāsike.</p>

<p>
<span class="parno">122</span>
<a class="ms" id="p_4v_495"></a>
mūlāya mānattārahā,<br>
tathā mānattacārikā;<br>
abbhānārahe nayo cāpi,<br>
sambhedaṃ nayato puna.</p>
</blockquote>
<hr>
<blockquote>

<p>
<span class="parno">123</span>
<a class="ms" id="p_4v_496"></a>
pārivāsikesu tayo,<br>
catu mānattacārike;<br>
na samenti ratticchedesu,<br>
mānattesu ca devasi;<br>
dve kammā sadisā sesā,<br>
tayo kammā samāsamāti.</p>
</blockquote>
<hr>
<blockquote>
<p class="endsection">
<span class="parno">124</span>
<a class="ms" id="p_4v_497"></a>
pārivāsikakkhandhakaṃ niṭṭhitaṃ.</p>
</blockquote>
</div><!--End Pali-->
</section>

<div id="nextprev"><a id="previous-sutta" href="../vi/kd13.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../vi/vi.html">Vinaya Pitaka</a><a href="../vi/kd.html">Khandaka</a>Khandaka 12 - Penance and Probation
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
