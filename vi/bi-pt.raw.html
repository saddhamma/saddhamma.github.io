<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Pāṭimokkha (Bhikkhunī)</title>
<link rel="stylesheet" href="../css/menu.css">
<link rel="stylesheet" href="../css/css.css">
<script src="../js/jquery-1.10.2.min.js"></script>
</head>

<body>
<div id="container">
<header>
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../kp/kp.html">The Khuddakapatha</a></li>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="topmenu" id="vi"><a class="pressed" href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk’s Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a class="pressed" href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>			</ul>
	</li>
<li class="topmenu" id="bq"><a href="../bq/bq.html">Buddha</a></li>
<li class="topmenu" id="dq"><a href="../dq/dq.html">Dhamma</a></li>
<li class="topmenu" id="sq"><a href="../sq/sq.html">Sangha</a></li>
<li class="topmenu" id="et"><a href="../et/et.html">Training</a></li>
<li class="topmenu" id="es"><a href="../es/es.html">Samadhi</a></li>
<li class="topmenu" id="ev"><a href="../ev/ev.html">Vigilance</a></li>
<li class="topmenu" id="ka"><a href="../ka/ka.html">Kamma</a></li>
<li class="topmenu" id="nt"><a href="../nt/nt.html">Notes on Dhamma</a></li>
<li class="toplast" id="qa"><a href="../qa/qa.html">Questions & Answers</a></li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Vinaya Pitaka - Monastic Rules</h2>

<h2>Bhikkhunī Pāṭimokkha</h2>
<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span></li>
</ul>
</div>

<ul>
<li><a href="#intro">Translator's Introduction</a></li>
<li><a href="#pr">Pārājika</a></li>
<li><a href="#sg">Sanghādisesa</a></li>
<li><a href="#np">Nissaggiya Pācittiya</a>
<ul>
<li><a href="#np-part1">Part One: The Bowl Chapter</a></li>
<li><a href="#np-part2">Part Two: The Robe-cloth Chapter</a></li>
<li><a href="#np-part3">Part Three: The Gold and Silver Chapter</a></li>
</ul>
</li>
<li><a href="#pc">Pācittiya</a>
<ul>
<li><a href="#pc-part1">Part One: The Garlic Chapter</a></li>
<li><a href="#pc-part2">Part Two: The Darkness Chapter</a></li>
<li><a href="#pc-part3">Part Three: The Naked Chapter</a></li>
<li><a href="#pc-part4">Part Four: The Sharing Chapter</a></li>
<li><a href="#pc-part5">Part Five: The Picture Gallery Chapter</a></li>
<li><a href="#pc-part6">Part Six: The Monastery Chapter</a></li>
<li><a href="#pc-part7">Part Seven: The Pregnant Woman Chapter</a></li>
<li><a href="#pc-part8">Part Eight: The Maiden Chapter</a></li>
<li><a href="#pc-part9">Part Nine: The Sunshade and Leather Footwear Chapter</a></li>
<li><a href="#pc-part10">Part Ten: The Lie Chapter</a></li>
<li><a href="#pc-part11">Part Eleven: The Living Plant Chapter</a></li>
<li><a href="#pc-part12">Part Twelve: The Food Chapter</a></li>
<li><a href="#pc-part13">Part Thirteen: The Go-calling Chapter</a></li>
<li><a href="#pc-part14">Part Fourteen: The Fire Chapter</a></li>
<li><a href="#pc-part15">Part Fifteen: The View Chapter</a></li>
<li><a href="#pc-part16">Part Sixteen: The In-accordance-with-the-rule Chapter</a></li>
</ul>
</li>
<li><a href="#pd">Pāṭidesanīya</a></li>
<li><a href="#sk">Sekhiya</a>
<ul>
<li><a href="#sk-part1">Part One: The 26 Dealing with Proper Behavior</a></li>
<li><a href="#sk-part2">Part Two: The 30 Dealing with Food</a></li>
<li><a href="#sk-part3">Part Three: The 16 Dealing with Teaching Dhamma</a></li>
<li><a href="#sk-part4">Part Four: The 3 Miscellaneous Rules</a></li>
</ul>
</li>
<li><a href="#as">Adhikaraṇa-Samatha</a></li>
</ul>
<h2>Translator's Introduction</h2>
<div id="intro">

<p>The Bhikkhunī Pāṭimokkha contains 311 rules. Of these, 181 are shared with the Bhikkhu Pāṭimokkha: four Pārājikas, seven Sanghādisesas, 18 Nissaggiya Pācittiyas (NP), 70 Pācittiyas, all 75 Sekhiyas, and all seven Adhikaraṇa-samatha rules. In addition, the Bhikkhunī Pāṭimokkha contains 13 Pācittiya rules that are identical to rules for bhikkhus that are contained in the Khandhakas; one Pārājika rule similar to a Bhikkhus' Sanghādisesa rule; one Pārājika rule similar to a Bhikkhus' Pācittiya rule; two Sanghādisesa rules similar to Bhikkhus' Khandhaka rules; two NP rules similar to Bhikkhus' NP rules; three Pācittiyas similar to a Bhikkhus' Sanghādisesa; seven Pācittiyas similar to Bhikkhus' Pācittiyas; and eight Pācittiyas similar to rules for bhikkhus that are contained in the Khandhakas. Also, the eight Pāṭidesanīya rules for the bhikkhunīs are elaborations of a single Bhikkhus' Pācittiya rule.</p>

<p>Thus the Bhikkhunī Pāṭimokkha contains 85 rules for which there are no direct correspondences in the rules for the bhikkhus. Some writers have interpreted these added rules as sign of an attempt to oppress the bhikkhunīs unfairly, but it should be noted that:</p>
<ol>
<li>more than one third of these extra rules were formulated to protect bhikkhunīs from being the direct recipients of the abusive or careless behavior of other bhikkhunīs;</li>
<li>two of the extra rules (Pācittiyas <a href="#pc-6">6</a> and <a href="#pc-44">44</a>) prevent bhikkhunīs from putting themselves in a position of servitude to bhikkhus or lay people;</li>
<li>according to the rules' origin stories, all but three of the extra rules (Pācittiyas <a href="#pc-59">59</a>, <a href="#pc-94">94</a>, and <a href="#pc-95">95</a>) were formulated only after bhikkhunīs complained to the bhikkhus about an errant bhikkhunī's behavior.</li>
</ol>

<p>Tellingly, these last three exceptions were formulated after complaints initiated by the bhikkhus, and they touch directly on the formal subordination of the Bhikkhunī Community to the Bhikkhu Community. However, they are counterbalanced by two rules exclusive to the Bhikkhu Pāṭimokkha — <a href="../vi/bu-pt.html#np-4">NP 4</a> &amp; <a href="../vi/bu-pt.html#np-17">17</a> — that were formulated at the request of bhikkhunīs to prevent bhikkhus from abusing their position in the hierarchy in a way that would interfere with the bhikkhunīs' practice of the Dhamma. For a more detailed discussion of the checks and balances in the relationships between the two Communities, see <em>The Buddhist Monastic Code,</em> volume II, chapter 23.</p>

<p>In the following translation, I have marked the correspondences between the bhikkhus' and bhikkhunīs' rules in brackets. Where the brackets follow the number of the bhikkhunī rule and simply contain a number, the corresponding bhikkhus' rule is in the same section in the Bhikkhu Pāṭimokkha as in the Bhikkhunī Pāṭimokkha. Thus, under the Sanghādisesa rules, 7 [5] means that the Bhikkhunīs' Sanghādisesa 7 is identical with the Bhikkhus' Sanghādisesa 5. If the brackets follow the rule and simply contain a reference to a rule in the Mahavagga (Mv) or Cullavagga (Cv), the corresponding bhikkhus' rule is contained in the Khandhakas. If the brackets follow the rule and include the word "see" followed by a number, the corresponding bhikkhus' rule is similar rather than identical. Correspondences in the Sekhiya and Adhikaraṇa-samatha sections are not marked, as these two sections are completely identical in the two Pāṭimokkhas.</p>

<p>Rules marked with an asterisk (*) are identical with — or directly related to — vows included in the Eight Garudhammas, or Rules of Respect. On this topic, see <a href="../bmc/bmc2.23.html#garudhammas"><em>The Buddhist Monastic Code,</em> volume 2, chapter 23</a>. Some writers have argued that, because the rules in question are all pācittiya rules, and because the Rules of Respect impose a more stringent penalty than a simple confession for overstepping the vows, we must assume that the vows and their more stringent punishment were added later to the canon, in an attempt to oppress the bhikkhunīs. However, a standard principle throughout the Vinaya — formulated in Adhikaraṇa-samatha 4 in both Pāṭimokkhas — is that an offender cannot be penalized until he/she has confessed to an offense. In light of this principle, the confession required by the pācittiya rules would be a first, necessary step before imposing the half-month penance stipulated in the fifth vow.</p>

<p>The translation here is based on the complete Pali Bhikkhunī Pāṭimokkha in Mohan Wijayaratna, <em>Buddhist Nuns: The Birth and Development of a Women's Monastic Order</em> (BN), although there were many spots where I had to rely on the Thai edition of the Pali Canon to correct mistakes in BN. I have also consulted I.B. Horner's partial English translation of the Bhikkhunī Pāṭimokkha rules in <em>The Book of Discipline,</em> volume three (BD); the partial Thai translation included in Mahamakut's complete translation of the Pali Canon; the complete English translation in BN; and the complete translation in <em>The Pāṭimokkha,</em> edited by William Pruitt and translated by K. R. Norman (N). Where my translation differs from BD, I have marked it with a (§); where it differs from BN, a (¶); where it differs from N, a (•).</p>

<p>Parenthetical insertions in the rules, if otherwise unmarked, are based on the canonical word-commentary from the Bhikkhunī Vibhanga, the part of the Vinaya Pitaka that contains the Bhikkhunī Pāṭimokkha together with its explanatory material. If marked with the abbreviation "Comm:", parenthetical insertions in the rules are drawn from the Commentary, Buddhaghosa's Samantapasadika. Technical issues are explained in the endnotes.</p>
</div>

<section class="raw_sutta">
<div lang="en">
</div>

<div lang="pi">

<h2><a id="prelim.">preliminaries</a></h2>

<p class="namo">namo tassa bhagavato arahato sammāsambuddhassa</p>

<blockquote>

<p>
<!-- <a class="parno" id="></a> -->
sammajjanī padīpo ca, udakaṃ āsanena ca;<br>
uposathassa etāni, "pubbakaraṇa"nti vuccati.</p>
</blockquote>
<blockquote>

<p>
<!-- <a class="parno" id="></a> -->
chanda, pārisuddhi, utukkhānaṃ, bhikkhunigaṇanā ca ovādo;<br>
uposathassa etāni, "pubbakicca"nti vuccati.</p>
</blockquote>
<blockquote>

<p>
<!-- <a class="parno" id="></a> -->
uposatho, yāvatikā ca bhikkhunī kammappattā;<br>
sabhāgāpattiyo ca na vijjanti;<br>
vajjanīyā ca puggalā tasmiṃ na honti, "pattakalla"nti vuccati.</p>
</blockquote>

<p>
<!-- <a class="parno" id="></a> -->
pubbakaraṇapubbakiccāni samāpetvā desitāpattikassa samaggassa
bhikkhunisanghassa anumatiyā pātimokkhaṃ uddisituṃ ārādhanaṃ karoma.</p>
<hr>

<p>
<!-- <a class="parno" id="></a> -->
<span class="evam">suṇātu me ayye sangho</span>. ajjuposatho pannaraso, yadi
sanghassa pattakallaṃ, sangho uposathaṃ kareyya, pātimokkhaṃ uddiseyya.</p>

<p>
<!-- <a class="parno" id="></a> -->
kiṃ sanghassa pubbakiccaṃ? pārisuddhiṃ ayyāyo ārocetha, pātimokkhaṃ
uddisissāmi, taṃ sabbāva santā sādhukaṃ suṇoma manasi karoma. yassā siyā
āpatti, sā āvikareyya, asantiyā āpattiyā tuṇhī bhavitabbaṃ, tuṇhībhāvena kho
panāyyāyo, "parisuddhā"ti vedissāmi. yathā kho pana paccekapuṭṭhassā
veyyākaraṇaṃ hoti, evamevaṃ evarūpāya parisāya yāvatatiyaṃ anusāvitaṃ hoti. yā
pana bhikkhunī yāvatatiyaṃ anusāviyamāne saramānā santiṃ āpattiṃ nāvikareyya,
sampajānamusāvādassā hoti. sampajānamusāvādo kho panāyyāyo, antarāyiko dhammo
vutto bhagavatā, tasmā saramānāya bhikkhuniyā āpannāya visuddhāpekkhāya santī
āpatti āvikātabbā, āvikatā hissā phāsu hoti.</p>

<p>
<!-- <a class="parno" id="></a> -->
uddiṭṭhaṃ kho, ayyāyo, nidānaṃ. tatthāyyāyo pucchāmi, kaccittha parisuddhā,
dutiyampi pucchāmi, kaccittha parisuddhā, tatiyampi pucchāmi, kaccittha
parisuddhā, parisuddhetthāyyāyo, tasmā tuṇhī, evametaṃ dhārayāmīti.</p>

<p class="endsection">nidānaṃ niṭṭhitaṃ.</p>

<h2><a id="pj">pārājikuddeso</a></h2>

<p>
tatrime aṭṭha pārājikā dhammā uddesaṃ āgacchanti.</p>

<p>
<span class="parno">1</span>
yā pana bhikkhunī chandaso methunaṃ dhammaṃ paṭiseveyya, antamaso
tiracchānagatenapi, pārājikā hoti asaṃvāsā.</p>

<p>
<span class="parno">2</span>
yā pana bhikkhunī gāmā vā araññā vā adinnaṃ theyyasankhātaṃ ādiyeyya, yathārūpe
adinnādāne rājāno coraṃ gahetvā haneyyuṃ vā bandheyyuṃ vā pabbājeyyuṃ vā
corāsi bālāsi mūḷhāsi thenāsīti, tathārūpaṃ bhikkhunī adinnaṃ ādiyamānā ayampi
pārājikā hoti asaṃvāsā.</p>

<p>
<span class="parno">3</span>
yā pana bhikkhunī sañcicca manussaviggahaṃ jīvitā voropeyya, satthahārakaṃ
vāssa pariyeseyya, maraṇavaṇṇaṃ vā saṃvaṇṇeyya, maraṇāya vā samādapeyya, "ambho
purisa, kiṃ tuyhiminā pāpakena dujjīvitena, mataṃ te jīvitā seyyo"ti, iti
cittamanā cittasankappā anekapariyāyena maraṇavaṇṇaṃ vā saṃvaṇṇeyya, maraṇāya
vā samādapeyya, ayampi pārājikā hoti asaṃvāsā.</p>

<p>
<span class="parno">4</span>
yā pana bhikkhunī anabhijānaṃ uttarimanussadhammaṃ attupanāyikaṃ
alamariyañāṇadassanaṃ samudācareyya, "iti jānāmi, iti passāmī"ti, tato aparena
samayena samanuggāhīyamānā vā asamanuggāhīyamānā vā āpannā visuddhāpekkhā evaṃ
vadeyya, "ajānamevaṃ, ayye, avacaṃ jānāmi, apassaṃ passāmi, tucchaṃ musā
vilapi"nti, aññatra adhimānā, ayampi pārājikā hoti asaṃvāsā.</p>

<p>
<span class="parno">5</span>
yā pana bhikkhunī avassutā avassutassa purisapuggalassa, adhakkhakaṃ
ubbhajāṇumaṇḍalaṃ āmasanaṃ vā parāmasanaṃ vā gahaṇaṃ vā chupanaṃ vā paṭipīḷanaṃ
vā sādiyeyya, ayampi pārājikā hoti asaṃvāsā ubbhajāṇumaṇḍalikā.</p>

<p>
<span class="parno">6</span>
yā pana bhikkhunī jānaṃ pārājikaṃ dhammaṃ ajjhāpannaṃ bhikkhuniṃ nevattanā
paṭicodeyya, na gaṇassa āroceyya, yadā ca sā ṭhitā vā assa cutā vā nāsitā vā
avassaṭā vā, sā pacchā evaṃ vadeyya: "pubbevāhaṃ, ayye, aññāsiṃ etaṃ bhikkhuniṃ
‘evarūpā ca evarūpā ca sā bhaginī’ti, no ca kho attanā paṭicodessaṃ, na
gaṇassa ārocessa"nti, ayampi pārājikā hoti asaṃvāsā vajjappaṭicchādikā.</p>

<p>
<span class="parno">7</span>
yā pana bhikkhunī samaggena sanghena ukkhittaṃ bhikkhuṃ dhammena vinayena
satthusāsanena anādaraṃ appaṭikāraṃ akatasahāyaṃ tamanuvatteyya, sā bhikkhunī
bhikkhunīhi evamassa vacanīyā: "eso kho, ayye, bhikkhu samaggena sanghena
ukkhitto, dhammena vinayena satthusāsanena anādaro appaṭikāro akatasahāyo,
māyye, etaṃ bhikkhuṃ anuvattī"ti, evañca sā bhikkhunī bhikkhunīhi vuccamānā
tatheva paggaṇheyya, sā bhikkhunī bhikkhunīhi yāvatatiyaṃ samanubhāsitabbā
tassa paṭinissaggāya, yāvatatiyaṃ ce samanubhāsiyamānā taṃ paṭinissajjeyya,
iccetaṃ kusalaṃ, no ce paṭinissajjeyya, ayampi pārājikā hoti asaṃvāsā
ukkhittānuvattikā.</p>

<p>
<span class="parno">8</span>
yā pana bhikkhunī avassutā avassutassa purisapuggalassa hatthaggahaṇaṃ vā
sādiyeyya, sanghāṭikaṇṇaggahaṇaṃ vā sādiyeyya, santiṭṭheyya vā, sallapeyya vā,
sanketaṃ vā gaccheyya, purisassa vā abbhāgamanaṃ sādiyeyya, channaṃ vā
anupaviseyya, kāyaṃ vā tadatthāya upasaṃhareyya etassa asaddhammassa
paṭisevanatthāya, ayampi pārājikā hoti asaṃvāsā aṭṭhavatthukā.</p>

<p>
<!-- <a class="parno" id="></a> -->
uddiṭṭhā kho, ayyāyo, aṭṭha pārājikā dhammā. yesaṃ bhikkhunī aññataraṃ vā
aññataraṃ vā āpajjitvā na labhati bhikkhunīhi saddhiṃ saṃvāsaṃ yathā pure,
tathā pacchā, pārājikā hoti asaṃvāsā. tatthāyyāyo, pucchāmi, kaccittha
parisuddhā, dutiyampi pucchāmi, kaccittha parisuddhā, tatiyampi pucchāmi,
kaccittha parisuddhā, parisuddhetthāyyāyo, tasmā tuṇhī, evametaṃ dhārayāmīti.</p>

<p class="endsection">pārājikaṃ niṭṭhitaṃ.</p>

<h2 id="ss">sanghādisesuddeso</h2>

<p>
<!-- <a class="parno" id="></a> -->
ime kho panāyyāyo sattarasa sanghādisesā dhammā uddesaṃ āgacchanti.</p>

<p>
<span class="parno">1</span>
yā pana bhikkhunī ussayavādikā vihareyya gahapatinā vā gahapatiputtena vā
dāsena vā kammakārena vā antamaso samaṇaparibbājakenāpi, ayampi bhikkhunī
paṭhamāpattikaṃ dhammaṃ āpannā nissāraṇīyaṃ sanghādisesaṃ.</p>

<p>
<span class="parno">2</span>
yā pana bhikkhunī jānaṃ coriṃ vajjhaṃ viditaṃ anapaloketvā rājānaṃ vā sanghaṃ
vā gaṇaṃ vā pūgaṃ vā seṇiṃ vā, aññatra kappā vuṭṭhāpeyya, ayampi bhikkhunī
paṭhamāpattikaṃ dhammaṃ āpannā nissāraṇīyaṃ sanghādisesaṃ.</p>
<hr>

<p>
<span class="parno">3</span>
yā pana bhikkhunī ekā vā gāmantaraṃ gaccheyya, ekā vā nadīpāraṃ gaccheyya, ekā
vā rattiṃ vippavaseyya, ekā vā gaṇamhā ohiyeyya, ayampi bhikkhunī
paṭhamāpattikaṃ dhammaṃ āpannā nissāraṇīyaṃ sanghādisesaṃ.</p>

<p>
<span class="parno">4</span>
yā pana bhikkhunī samaggena sanghena ukkhittaṃ bhikkhuniṃ dhammena vinayena
satthusāsanena anapaloketvā kārakasanghaṃ, anaññāya gaṇassa chandaṃ osāreyya,
ayampi bhikkhunī paṭhamāpattikaṃ dhammaṃ āpannā nissāraṇīyaṃ sanghādisesaṃ.</p>

<p>
<span class="parno">5</span>
yā pana bhikkhunī avassutā avassutassa purisapuggalassa hatthato khādanīyaṃ vā,
bhojanīyaṃ vā sahatthā paṭiggahetvā khādeyya vā bhuñjeyya vā, ayampi bhikkhunī
paṭhamāpattikaṃ dhammaṃ āpannā nissāraṇīyaṃ sanghādisesaṃ.</p>

<p>
<span class="parno">6</span>
yā pana bhikkhunī evaṃ vadeyya: "kiṃ te, ayye, eso purisapuggalo karissati
avassuto vā anavassuto vā, yato tvaṃ anavassutā, ingha, ayye, yaṃ te eso
purisapuggalo deti khādanīyaṃ vā bhojanīyaṃ vā, taṃ tvaṃ sahatthā paṭiggahetvā
khāda vā bhuñja vā"ti, ayampi bhikkhunī paṭhamāpattikaṃ dhammaṃ āpannā
nissāraṇīyaṃ sanghādisesaṃ.</p>

<p>
<span class="parno">7</span>
yā pana bhikkhunī sañcarittaṃ samāpajjeyya itthiyā vā purisamatiṃ, purisassa vā
itthimatiṃ, jāyattane vā jārattane vā antamaso tankhaṇikāyapi, ayampi
bhikkhunī paṭhamāpattikaṃ dhammaṃ āpannā nissāraṇīyaṃ sanghādisesaṃ.</p>

<p>
<span class="parno">8</span>
yā pana bhikkhunī bhikkhuniṃ duṭṭhā dosā appatītā amūlakena pārājikena dhammena
anuddhaṃseyya: "appeva nāma naṃ imamhā brahmacariyā cāveyya"nti, tato aparena
samayena samanuggāhīyamānā vā asa manuggāhīyamānā vā amūlakañceva taṃ
adhikaraṇaṃ hoti, bhikkhunī ca dosaṃ patiṭṭhāti, ayampi bhikkhunī
paṭhamāpattikaṃ dhammaṃ āpannā nissāraṇīyaṃ sanghādisesaṃ.</p>

<p>
<span class="parno">9</span>
yā pana bhikkhunī bhikkhuniṃ duṭṭhā dosā appatītā aññabhāgiyassa adhikaraṇassa
kiñcidesaṃ lesamattaṃ upādāya pārājikena dhammena anuddhaṃseyya, "appeva nāma
naṃ imamhā brahmacariyā cāveyya"nti, tato aparena samayena samanuggāhīyamānā vā
asamanuggāhīyamānā vā aññabhāgiyañceva taṃ adhikaraṇaṃ hoti. kocideso
lesamatto upādinno, bhikkhunī ca dosaṃ patiṭṭhāti, ayampi bhikkhunī
paṭhamāpattikaṃ dhammaṃ āpannā nissāraṇīyaṃ sanghādisesaṃ.</p>
<hr>

<p>
<span class="parno">10</span>
yā pana bhikkhunī kupitā anattamanā evaṃ vadeyya: "buddhaṃ paccācikkhāmi
dhammaṃ paccācikkhāmi, sanghaṃ paccācikkhāmi, sikkhaṃ paccācikkhāmi, kinnumāva
samaṇiyo yā samaṇiyo sakyadhītaro, santaññāpi samaṇiyo lajjiniyo kukkuccikā
sikkhākāmā, tāsāhaṃ santike brahmacariyaṃ carissāmī"ti. sā bhikkhunī
bhikkhunīhi evamassa vacanīyā: "māyye kupitā anattamanā evaṃ avaca ‘buddhaṃ
paccācikkhāmi, dhammaṃ paccācikkhāmi, sanghaṃ paccācikkhāmi, sikkhaṃ
paccācikkhāmi, kinnumāva samaṇiyo yā samaṇiyo sakyadhītaro, santaññāpi samaṇiyo
lajjiniyo kukkuccikā sikkhākāmā, tāsāhaṃ santike brahmacariyaṃ carissāmī’ti,
abhiramāyye, svākkhāto dhammo, cara brahmacariyaṃ sammā dukkhassa
antakiriyāyā"ti, evañca sā bhikkhunī bhikkhunīhi vuccamānā tatheva paggaṇheyya,
sā bhikkhunī bhikkhunīhi yāvatatiyaṃ samanubhāsitabbā tassa paṭinissaggāya,
yāvatatiyañce samanubhāsiyamānā taṃ paṭinissajjeyya, iccetaṃ kusalaṃ, no ce
paṭinissajjeyya, ayampi bhikkhunī yāvatatiyakaṃ dhammaṃ āpannā nissāraṇīyaṃ
sanghādisesaṃ.</p>

<p>
<span class="parno">11</span>
yā pana bhikkhunī kismiñcideva adhikaraṇe paccākatā kupitā anattamanā evaṃ
vadeyya: "chandagāminiyo ca bhikkhuniyo, dosagāminiyo ca bhikkhuniyo,
mohagāminiyo ca bhikkhuniyo, bhayagāminiyo ca bhikkhuniyo"ti, sā bhikkhunī
bhikkhunīhi evamassa vacanīyā: "māyye, kismiñcideva adhikaraṇe paccākatā kupitā
anattamanā evaṃ avaca ‘chandagāminiyo ca bhikkhuniyo, dosagāminiyo ca
bhikkhuniyo, mohagāminiyo ca bhikkhuniyo, bhayagāminiyo ca bhikkhuniyo’ti, ayyā
kho chandāpi gaccheyya, dosāpi gaccheyya, mohāpi gaccheyya, bhayāpi
gaccheyyā"ti. evañca sā bhikkhunī bhikkhunīhi vuccamānā tatheva paggaṇheyya, sā
bhikkhunī bhikkhunīhi yāvatatiyaṃ samanubhāsitabbā tassa paṭinissaggāya,
yāvatatiyañce samanubhāsiyamānā taṃ paṭinissajjeyya, iccetaṃ kusalaṃ, no ce
paṭinissajjeyya, ayampi bhikkhunī yāvatatiyakaṃ dhammaṃ āpannā nissāraṇīyaṃ
sanghādisesaṃ.</p>

<p>
<span class="parno">12</span>
bhikkhuniyo paneva saṃsaṭṭhā viharanti pāpācārā pāpasaddā pāpasilokā
bhikkhunisanghassa vihesikā aññamaññissā vajjappaṭicchādikā, tā bhikkhuniyo
bhikkhunīhi evamassu vacanīyā: "bhaginiyo kho saṃsaṭṭhā viharanti pāpācārā
pāpasaddā pāpasilokā bhikkhunisanghassa vihesikā aññamaññissā
vajjappaṭicchādikā, viviccathāyye, vivekaññeva bhaginīnaṃ sangho vaṇṇetī"ti,
evañca tā bhikkhuniyo bhikkhunīhi vuccamānā tatheva paggaṇheyyuṃ, tā
bhikkhuniyo bhikkhunīhi yāvatatiyaṃ samanubhāsitabbā tassa paṭinissaggāya,
yāvatatiyañce samanubhāsiyamānā taṃ paṭinissajjeyyuṃ, iccetaṃ kusalaṃ, no ce
paṭinissajjeyyuṃ, imāpi bhikkhuniyo yāvatatiyakaṃ dhammaṃ āpannā nissāraṇīyaṃ
sanghādisesaṃ.</p>

<p>
<span class="parno">13</span>
yā pana bhikkhunī evaṃ vadeyya: "saṃsaṭṭhāva, ayye, tumhe viharatha, mā tumhe
nānā viharittha, santi sanghe aññāpi bhikkhuniyo evācārā evaṃsaddā evaṃsilokā
bhikkhunisanghassa vihesikā aññamaññissā vajjappaṭicchādikā, tā sangho na kiñci
āha tumhaññeva sangho uññāya paribhavena akkhantiyā vebhassiyā dubbalyā
evamāha: ‘bhaginiyo kho saṃsaṭṭhā viharanti pāpācārā pāpasaddā pāpasilokā
bhikkhunisanghassa vihesikā aññamaññissā vajjappaṭicchādikā, viviccathāyye,
vivekaññeva bhaginīnaṃ sangho vaṇṇetī"’ti, sā bhikkhunī bhikkhunīhi evamassa
vacanīyā: "māyye, evaṃ avaca, saṃsaṭṭhāva ayye tumhe viharatha, mā tumhe nānā
viharittha, santi sanghe aññāpi bhikkhuniyo evācārā evaṃsaddā evaṃsilokā
bhikkhunisanghassa vihesikā aññamaññissā vajjappaṭicchādikā, tā sangho na kiñci
āha, tumhaññeva sangho uññāya paribhavena akkhantiyā vebhassiyā dubbalyā
evamāha: ‘bhaginiyo kho saṃsaṭṭhā viharanti pāpācārā pāpasaddā pāpasilokā
bhikkhunisanghassa vihesikā aññamaññissā vajjappaṭicchādikā, viviccathāyye,
vivekaññeva bhaginīnaṃ sangho vaṇṇetī"’ti, evañca sā bhikkhunī bhikkhunīhi
vuccamānā tatheva paggaṇheyya, sā bhikkhunī bhikkhunīhi yāvatatiyaṃ
samanubhāsitabbā tassa paṭinissaggāya, yāvatatiyañce samanubhāsiyamānā taṃ
paṭinissajjeyya, iccetaṃ kusalaṃ, no ce paṭinissajjeyya, ayampi bhikkhunī
yāvatatiyakaṃ dhammaṃ āpannā nissāraṇīyaṃ sanghādisesaṃ.</p>

<p>
<span class="parno">14</span>
yā pana bhikkhunī samaggassa sanghassa bhedāya parakkameyya,
bhedanasaṃvattanikaṃ vā adhikaraṇaṃ samādāya paggayha tiṭṭheyya, sā bhikkhunī
bhikkhunīhi evamassa vacanīyā: "māyyā, samaggassa sanghassa bhedāya parakkami,
bhedanasaṃvattanikaṃ vā adhikaraṇaṃ samādāya paggayha aṭṭhāsi, sametāyyā,
sanghena, samaggo hi sangho sammodamāno avivadamāno ekuddeso phāsu viharatī"ti.
evañca sā bhikkhunī bhikkhunīhi vuccamānā tatheva paggaṇheyya, sā bhikkhunī
bhikkhunīhi yāvatatiyaṃ samanubhāsitabbā tassa paṭinissaggāya, yāvatatiyañce
samanubhāsiyamānā taṃ paṭinissajjeyya, iccetaṃ kusalaṃ. no ce paṭinissajjeyya,
ayampi bhikkhunī yāvatatiyakaṃ dhammaṃ āpannā nissāraṇīyaṃ sanghādisesaṃ.</p>

<p>
<span class="parno">15</span>
tassāyeva kho pana bhikkhuniyā bhikkhuniyo honti anuvattikā vaggavādikā ekā vā
dve vā tisso vā, tā evaṃ vadeyyuṃ: "māyyāyo, etaṃ bhikkhuniṃ kiñci avacuttha
dhammavādinī cesā bhikkhunī, vinayavādinī cesā bhikkhunī, amhākañcesā bhikkhunī
chandañca ruciñca ādāya voharati, jānāti, no bhāsati, amhākampetaṃ khamatī"ti,
tā bhikkhuniyo bhikkhunīhi evamassu vacanīyā: "māyyāyo, evaṃ avacuttha, na
cesā bhikkhunī dhammavādinī, na cesā bhikkhunī vinayavādinī, māyyānampi
sanghabhedo ruccittha, sametāyyānaṃ sanghena, samaggo hi sangho sammodamāno
avivadamāno ekuddeso phāsu viharatī"ti, evañca tā bhikkhuniyo bhikkhunīhi
vuccamānā tatheva paggaṇheyyuṃ, tā bhikkhuniyo bhikkhunīhi yāvatatiyaṃ
samanubhāsitabbā tassa paṭinissaggāya, yāvatatiyañce samanubhāsiyamānā taṃ
paṭinissajjeyyuṃ. iccetaṃ kusalaṃ. no ce paṭinissajjeyyuṃ, imāpi bhikkhuniyo
yāvatatiyakaṃ dhammaṃ āpannā nissāraṇīyaṃ sanghādisesaṃ.</p>

<p>
<span class="parno">16</span>
bhikkhunī paneva dubbacajātikā hoti uddesapariyāpannesu sikkhāpadesu
bhikkhunīhi sahadhammikaṃ vuccamānā attānaṃ avacanīyaṃ karoti: "mā maṃ ayyāyo
kiñci avacuttha kalyāṇaṃ vā pāpakaṃ vā, ahampāyyāyo, na kiñci vakkhāmi kalyāṇaṃ
vā pāpakaṃ vā, viramathāyyāyo, mama vacanāyā"ti, sā bhikkhunī bhikkhunīhi
evamassa vacanīyā: "māyyā, attānaṃ avacanīyaṃ akāsi, vacanīyameva, ayyā,
attānaṃ karotu, ayyāpi bhikkhuniyo vadatu sahadhammena, bhikkhuniyopi ayyaṃ
vakkhanti sahadhammena, evaṃ saṃvaddhā hi tassa bhagavato parisā yadidaṃ
aññamaññavacanena aññamaññavuṭṭhāpanenā"ti. evañca sā bhikkhunī bhikkhunīhi
vuccamānā tatheva paggaṇheyya, sā bhikkhunī bhikkhunīhi yāvatatiyaṃ
samanubhāsitabbā tassa paṭinissaggāya, yāvatatiyañce samanubhāsiyamānā taṃ
paṭinissajjeyya, iccetaṃ kusalaṃ. no ce paṭinissajjeyya, ayampi bhikkhunī
yāvatatiyakaṃ dhammaṃ āpannā nissāraṇīyaṃ sanghādisesaṃ.</p>
<hr>

<p>
<span class="parno">17</span>
bhikkhunī paneva aññataraṃ gāmaṃ vā nigamaṃ vā upanissāya viharati kuladūsikā
pāpasamācārā, tassā kho pāpakā samācārā dissanti ceva suyyanti ca, kulāni ca
tāya duṭṭhāni dissanti ceva suyyanti ca, sā bhikkhunī bhikkhunīhi evamassa
vacanīyā: "ayyā, kho kuladūsikā pāpasamācārā, ayyāya kho pāpakā samācārā
dissanti ceva suyyanti ca, kulāni cāyyāya, duṭṭhāni dissanti ceva suyyanti ca,
pakkamatāyyā imamhā āvāsā, alaṃ te idha vāsenā"ti. evañca sā bhikkhunī
bhikkhunīhi vuccamānā tā bhikkhuniyo evaṃ vadeyya: "chandagāminiyo ca
bhikkhuniyo, dosagāminiyo ca bhikkhuniyo, mohagāminiyo ca bhikkhuniyo,
bhayagāminiyo ca bhikkhuniyo, tādisikāya āpattiyā ekaccaṃ pabbājenti ekaccaṃ na
pabbājentī"ti, sā bhikkhunī bhikkhunīhi evamassa vacanīyā: "māyyā, evaṃ avaca,
na ca bhikkhuniyo chandagāminiyo, na ca bhikkhuniyo dosagāminiyo , na ca
bhikkhuniyo mohagāminiyo, na ca bhikkhuniyo bhayagāminiyo, ayyā kho kuladūsikā
pāpasamācārā, ayyāya kho pāpakā samācārā dissanti ceva suyyanti ca, kulāni
cāyyāya duṭṭhāni dissanti ceva suyyanti ca, pakkamatāyyā, imamhā āvāsā alaṃ te
idha vāsenā"ti. evañca sā bhikkhunī bhikkhunīhi vuccamānā tatheva paggaṇheyya,
sā bhikkhunī bhikkhunīhi yāvatatiyaṃ samanubhāsitabbā tassa paṭinissaggāya,
yāvatatiyañce samanubhāsiyamānā taṃ paṭinissajjeyya, iccetaṃ kusalaṃ. no ce
paṭinissajjeyya, ayampi bhikkhunī yāvatatiyakaṃ dhammaṃ āpannā nissāraṇīyaṃ
sanghādisesaṃ.</p>

<p>
<!-- <a class="parno" id="></a> -->
uddiṭṭhā kho ayyāyo sattarasa sanghādisesā dhammā nava paṭhamāpattikā, aṭṭha
yāvatatiyakā, yesaṃ bhikkhunī aññataraṃ vā aññataraṃ vā āpajjati, tāya
bhikkhuniyā ubhatosanghe pakkhamānattaṃ caritabbaṃ. ciṇṇamānattā bhikkhunī
yattha siyā vīsatigaṇo bhikkhunisangho, tattha sā bhikkhunī abbhetabbā. ekāyapi
ce ūno vīsatigaṇo bhikkhunisangho taṃ bhikkhuniṃ abbheyya, sā ca bhikkhunī
anabbhitā, tā ca bhikkhuniyo gārayhā, ayaṃ tattha sāmīci. tatthāyyāyo pucchāmi,
kaccittha parisuddhā, dutiyampi, pucchāmi, kaccittha parisuddhā, tatiyampi
pucchāmi, kaccittha parisuddhā, parisuddhetthāyyāyo, tasmā tuṇhī, evametaṃ
dhārayāmīti.</p>

<p class="endsection">sanghādiseso niṭṭhito.</p>

<h2 id="np.">nissaggiya pācittiyā</h2>

<p>
<!-- <a class="parno" id="></a> -->
ime kho panāyyāyo tiṃsa nissaggiyā pācittiyā dhammā uddesaṃ āgacchanti.</p>

<p>
<span class="parno">1</span>
yā pana bhikkhunī pattasannicayaṃ kareyya, nissaggiyaṃ pācittiyaṃ.</p>

<p>
<span class="parno">2</span>
yā pana bhikkhunī akālacīvaraṃ "kālacīvara"nti adhiṭṭhahitvā bhājāpeyya,
nissaggiyaṃ pācittiyaṃ.</p>

<p>
<span class="parno">3</span>
yā pana bhikkhunī bhikkhuniyā saddhiṃ cīvaraṃ parivattetvā sā pacchā evaṃ
vadeyya: "handāyye, tuyhaṃ cīvaraṃ, āhara metaṃ cīvaraṃ, yaṃ tuyhaṃ
tuyhamevetaṃ, yaṃ mayhaṃ mayhamevetaṃ, āhara metaṃ cīvaraṃ, sakaṃ paccāharā"ti
acchindeyya vā acchindāpeyya vā, nissaggiyaṃ pācittiyaṃ.</p>

<p>
<span class="parno">4</span>
yā pana bhikkhunī aññaṃ viññāpetvā aññaṃ viññāpeyya, nissaggiyaṃ pācittiyaṃ.</p>

<p>
<span class="parno">5</span>
yā pana bhikkhunī aññaṃ cetāpetvā aññaṃ cetāpeyya, nissaggiyaṃ pācittiyaṃ.</p>

<p>
<span class="parno">6</span>
yā pana bhikkhunī aññadatthikena parikkhārena aññuddisikena sanghikena aññaṃ
cetāpeyya, nissaggiyaṃ pācittiyaṃ.</p>

<p>
<span class="parno">7</span>
yā pana bhikkhunī aññadatthikena parikkhārena aññuddisikena sanghikena
saññācikena aññaṃ cetāpeyya, nissaggiyaṃ pācittiyaṃ.</p>

<p>
<span class="parno">8</span>
yā pana bhikkhunī aññadatthikena parikkhārena aññuddisikena mahājanikena aññaṃ
cetāpeyya, nissaggiyaṃ pācittiyaṃ.</p>

<p>
<span class="parno">9</span>
yā pana bhikkhunī aññadatthikena parikkhārena aññuddisikena mahājanikena
saññācikena aññaṃ cetāpeyya, nissaggiyaṃ pācittiyaṃ.</p>

<p>
<span class="parno">10</span>
yā pana bhikkhunī aññadatthikena parikkhārena aññuddisikena puggalikena
saññācikena aññaṃ cetāpeyya, nissaggiyaṃ pācittiyaṃ.</p>

<p class="endsection">pattavaggo paṭhamo.</p>
<hr>

<p>
<span class="parno">11</span>
garupāvuraṇaṃ pana bhikkhuniyā cetāpentiyā catukkaṃsaparamaṃ cetāpetabbaṃ. tato
ce uttari cetāpeyya, nissaggiyaṃ pācittiyaṃ.</p>

<p>
<span class="parno">12</span>
lahupāvuraṇaṃ pana bhikkhuniyā cetāpentiyā aḍḍhateyyakaṃsaparamaṃ cetāpetabbaṃ.
tato ce uttari cetāpeyya, nissaggiyaṃ pācittiyaṃ.</p>

<p>
<span class="parno">13</span>
niṭṭhitacīvarasmiṃ bhikkhuniyā ubbhatasmiṃ kathine dasāhaparamaṃ atirekacīvaraṃ
dhāretabbaṃ. taṃ atikkāmentiyā, nissaggiyaṃ pācittiyaṃ.</p>

<p>
<span class="parno">14</span>
niṭṭhitacīvarasmiṃ bhikkhuniyā ubbhatasmiṃ kathine ekarattampi ce bhikkhunī
ticīvarena vippavaseyya, aññatra bhikkhunisammutiyā nissaggiyaṃ pācittiyaṃ.</p>

<p>
<span class="parno">15</span>
niṭṭhitacīvarasmiṃ bhikkhuniyā ubbhatasmiṃ kathine bhikkhuniyā paneva
akālacīvaraṃ uppajjeyya, ākankhamānāya bhikkhuniyā paṭiggahetabbaṃ,
paṭiggahetvā khippameva kāretabbaṃ, no cassa pāripūri, māsaparamaṃ tāya
bhikkhuniyā taṃ cīvaraṃ nikkhipitabbaṃ ūnassa pāripūriyā satiyā paccāsāya. tato
ce uttari nikkhipeyya satiyāpi paccāsāya, nissaggiyaṃ pācittiyaṃ.</p>

<p>
<span class="parno">16</span>
yā pana bhikkhunī aññātakaṃ gahapatiṃ vā gahapatāniṃ vā cīvaraṃ viññāpeyya
aññatra samayā, nissaggiyaṃ pācittiyaṃ. tatthāyaṃ samayo acchinnacīvarā vā hoti
bhikkhunī, naṭṭhacīvarā vā, ayaṃ tattha samayo.</p>

<p>
<span class="parno">17</span>
tañce aññātako gahapati vā gahapatānī vā bahūhi cīvarehi abhihaṭṭhuṃ pavāreyya,
santaruttaraparamaṃ tāya bhikkhuniyā tato cīvaraṃ sāditabbaṃ. tato ce uttari
sādiyeyya, nissaggiyaṃ pācittiyaṃ.</p>

<p>
<span class="parno">18</span>
bhikkhuniṃ paneva uddissa aññātakassa gahapatissa vā gahapatāniyā vā
cīvaracetāpannaṃ upakkhaṭaṃ hoti: "iminā cīvaracetāpannena cīvaraṃ cetāpetvā
itthannāmaṃ bhikkhuniṃ cīvarena acchādessāmī"ti. tatra cesā bhikkhunī pubbe
appavāritā upasankamitvā cīvare vikappaṃ āpajjeyya: "sādhu vata, maṃ āyasmā
iminā cīvaracetāpannena evarūpaṃ vā evarūpaṃ vā cīvaraṃ cetāpetvā acchādehī"ti
kalyāṇakamyataṃ upādāya, nissaggiyaṃ pācittiyaṃ.</p>

<p>
<span class="parno">19</span>
bhikkhuniṃ paneva uddissa ubhinnaṃ aññātakānaṃ gahapatīnaṃ vā gahapatānīnaṃ vā
paccekacīvaracetāpannāni upakkhaṭāni honti: "imehi mayaṃ
paccekacīvaracetāpannehi paccekacīvarāni cetāpetvā itthannāmaṃ bhikkhuniṃ
cīvarehi acchādessāmā"ti. tatra cesā bhikkhūnī pubbe appavāritā upasankamitvā
cīvare vikappaṃ āpajjeyya: "sādhu vata maṃ āyasmanto imehi
paccekacīvaracetāpannehi evarūpaṃ vā evarūpaṃ vā cīvaraṃ cetāpetvā acchādetha
ubhova santā ekenā"ti kalyāṇakamyataṃ upādāya, nissaggiyaṃ pācittiyaṃ.</p>

<p>
<span class="parno">20</span>
bhikkhuniṃ paneva uddissa rājā vā rājabhoggo vā brāhmaṇo vā gahapatiko vā
dūtena cīvaracetāpannaṃ pahiṇeyya: "iminā cīvaracetāpannena cīvaraṃ cetāpetvā
itthannāmaṃ bhikkhuniṃ cīvarena acchādehī"ti. so ce dūto taṃ bhikkhuniṃ
upasankamitvā evaṃ vadeyya: "idaṃ kho, ayye, ayyaṃ uddissa cīvaracetāpannaṃ
ābhataṃ, paṭiggaṇhātāyyā cīvaracetāpanna"nti. tāya bhikkhuniyā so dūto evamassa
vacanīyo: "na kho mayaṃ, āvuso, cīvaracetāpannaṃ paṭiggaṇhāma, cīvarañca kho
mayaṃ paṭiggaṇhāma kālena kappiya"nti. so ce dūto taṃ bhikkhuniṃ evaṃ vadeyya:
"atthi panāyyāya, koci veyyāvaccakaro"ti, cīvaratthikāya, bhikkhave,
bhikkhuniyā veyyāvaccakaro niddisitabbo ārāmiko vā upāsako vā: "eso kho, āvuso,
bhikkhunīnaṃ veyyāvaccakaro"ti. so ce dūto taṃ veyyāvaccakaraṃ saññāpetvā taṃ
bhikkhuniṃ upasankamitvā evaṃ vadeyya: "yaṃ kho, ayye, ayyā veyyāvaccakaraṃ
niddisi, saññatto so mayā, upasankamatāyyā kālena, cīvarena taṃ
acchādessatī"ti. cīvaratthikāya, bhikkhave, bhikkhuniyā veyyāvaccakaro
upasankamitvā dvattikkhattuṃ codetabbo sāretabbo: "attho me, āvuso,
cīvarenā"ti, dvattikkhattuṃ codayamānā sārayamānā taṃ cīvaraṃ abhinipphādeyya,
iccetaṃ kusalaṃ, no ce abhinipphādeyya, catukkhattuṃ pañcakkhattuṃ
chakkhattuparamaṃ tuṇhībhūtāya uddissa ṭhātabbaṃ, catukkhattuṃ pañcakkhattuṃ
chakkhattuparamaṃ tuṇhībhūtā uddissa tiṭṭhamānā taṃ cīvaraṃ abhinipphādeyya,
iccetaṃ kusalaṃ. tato ce uttari vāyamamānā taṃ cīvaraṃ abhinipphādeyya,
nissaggiyaṃ pācittiyaṃ. no ce abhinipphādeyya, yatassā cīvaracetāpannaṃ
ābhataṃ, tattha sāmaṃ vā gantabbaṃ, dūto vā pāhetabbo: "yaṃ kho tumhe āyasmanto
bhikkhuniṃ uddissa cīvaracetāpannaṃ pahiṇittha, na taṃ tassā bhikkhuniyā kiñci
atthaṃ anubhoti, yuñjantāyasmanto sakaṃ, mā vo sakaṃ vinassā"ti, ayaṃ tattha
sāmīci.</p>

<p class="endsection">cīvaravaggo dutiyo.</p>
<hr>

<p>
<span class="parno">21</span>
yā pana bhikkhunī jātarūparajataṃ uggaṇheyya vā uggaṇhāpeyya vā upanikkhittaṃ
vā sādiyeyya, nissaggiyaṃ pācittiyaṃ.</p>

<p>
<span class="parno">22</span>
yā pana bhikkhunī nānappakārakaṃ rūpiyasaṃvohāraṃ samāpajjeyya, nissaggiyaṃ
pācittiyaṃ.</p>

<p>
<span class="parno">23</span>
yā pana bhikkhunī nānappakārakaṃ kayavikkayaṃ samāpajjeyya, nissaggiyaṃ
pācittiyaṃ.</p>

<p>
<span class="parno">24</span>
yā pana bhikkhunī ūnapañcabandhanena pattena aññaṃ navaṃ pattaṃ cetāpeyya,
nissaggiyaṃ pācittiyaṃ. tāya bhikkhuniyā so patto bhikkhuniparisāya
nissajjitabbo, yo ca tassā bhikkhuniparisāya pattapariyanto, so tassā
bhikkhuniyā padātabbo: "ayaṃ te bhikkhuni patto yāvabhedanāya dhāretabbo"ti,
ayaṃ tattha sāmīci.</p>

<p>
<span class="parno">25</span>
yāni kho pana tāni gilānānaṃ bhikkhunīnaṃ paṭisāyanīyāni bhesajjāni,
seyyathidaṃ: sappi navanītaṃ telaṃ madhu phāṇitaṃ, tāni paṭiggahetvā
sattāhaparamaṃ sannidhikārakaṃ paribhuñjitabbāni. taṃ atikkāmentiyā,
nissaggiyaṃ pācittiyaṃ.</p>

<p>
<span class="parno">26</span>
yā pana bhikkhunī bhikkhuniyā sāmaṃ cīvaraṃ datvā kupitā anattamanā acchindeyya
vā acchindāpeyya vā, nissaggiyaṃ pācittiyaṃ.</p>

<p>
<span class="parno">27</span>
yā pana bhikkhunī sāmaṃ suttaṃ viññāpetvā tantavāyehi cīvaraṃ vāyāpeyya,
nissaggiyaṃ pācittiyaṃ.</p>

<p>
<span class="parno">28</span>
bhikkhuniṃ paneva uddissa aññātako gahapati vā gahapatānī vā tantavāyehi
cīvaraṃ vāyāpeyya, tatra cesā bhikkhunī pubbe appavāritā tantavāye
upasankamitvā cīvare vikappaṃ āpajjeyya: "idaṃ kho āvuso cīvaraṃ maṃ uddissa
viyyati, āyatañca karotha, vitthatañca appitañca suvītañca suppavāyitañca
suvilekhitañca suvitacchitañca karotha, appeva nāma mayampi āyasmantānaṃ
kiñcimattaṃ anupadajjeyyāmā"ti, evañca sā bhikkhunī vatvā kiñcimattaṃ
anupadajjeyya antamaso piṇḍapātamattampi, nissaggiyaṃ pācittiyaṃ.</p>

<p>
<span class="parno">29</span>
dasāhānāgataṃ kattikatemāsikapuṇṇamaṃ bhikkhuniyā paneva accekacīvaraṃ
uppajjeyya, accekaṃ maññamānāya bhikkhuniyā paṭiggahetabbaṃ, paṭiggahetvā yāva
cīvarakālasamayaṃ nikkhipitabbaṃ. tato ce uttari nikkhipeyya, nissaggiyaṃ
pācittiyaṃ.</p>
<hr>

<p>
<span class="parno">30</span>
yā pana bhikkhunī jānaṃ sanghikaṃ lābhaṃ pariṇataṃ attano pariṇāmeyya,
nissaggiyaṃ pācittiyaṃ.</p>

<p class="endsection">pattavaggo tatiyo.</p>

<p>
<!-- <a class="parno" id="></a> -->
uddiṭṭhā kho, ayyāyo, tiṃsa nissaggiyā pācittiyā dhammā. tatthāyyāyo, pucchāmi,
kaccittha parisuddhā, dutiyampi pucchāmi, kaccittha parisuddhā, tatiyampi
pucchāmi, kaccittha parisuddhā, parisuddhetthāyyāyo, tasmā tuṇhī, evametaṃ
dhārayāmīti.</p>

<p class="endsection">nissaggiyapācittiyā niṭṭhitā.</p>

<h2 id="pc.">suddhapācittiyā</h2>

<p>
<!-- <a class="parno" id="></a> -->
ime kho panāyyāyo, chasaṭṭhisatā pācittiyā dhammā uddesaṃ āgacchanti.</p>
<hr>

<p><span class="parno">1</span>
yā pana bhikkhunī lasuṇaṃ khādeyya pācittiyaṃ.</p>

<p>
<span class="parno">2</span>
yā pana bhikkhunī sambādhe lomaṃ saṃharāpeyya, pācittiyaṃ.</p>
<hr>

<p>
<span class="parno">3</span>
talaghātake pācittiyaṃ.</p>

<p>
<span class="parno">4</span>
jatumaṭṭhake pācittiyaṃ.</p>

<p>
<span class="parno">5</span>
udakasuddhikaṃ pana bhikkhuniyā ādiyamānāya dvangulapabbaparamaṃ ādātabbaṃ. taṃ
atikkāmentiyā pācittiyaṃ.</p>

<p>
<span class="parno">6</span>
yā pana bhikkhunī bhikkhussa bhuñjantassa pānīyena vā vidhūpanena vā
upatiṭṭheyya, pācittiyaṃ.</p>
<hr>

<p>
<span class="parno">7</span>
yā pana bhikkhunī āmakadhaññaṃ viññatvā vā viññāpetvā vā bhajjitvā vā
bhajjāpetvā vā koṭṭetvā vā koṭṭāpetvā vā pacitvā vā pacāpetvā vā bhuñjeyya,
pācittiyaṃ.</p>

<p>
<span class="parno">8</span>
yā pana bhikkhunī uccāraṃ vā passāvaṃ vā sankāraṃ vā vighāsaṃ vā tirokuṭṭe vā
tiropākāre vā chaḍḍeyya vā chaḍḍāpeyya vā, pācittiyaṃ.</p>

<p>
<span class="parno">9</span>
yā pana bhikkhunī uccāraṃ vā passāvaṃ vā sankāraṃ vā vighāsaṃ vā harite
chaḍḍeyya vā chaḍḍāpeyya vā, pācittiyaṃ.</p>

<p>
<span class="parno">10</span>
yā pana bhikkhunī naccaṃ vā gītaṃ vā vāditaṃ vā dassanāya gaccheyya,
pācittiyaṃ.</p>

<p class="endsection">lasuṇavaggo paṭhamo.</p>

<h4>rattandhakāravaggo</h4>

<p>
<span class="parno">11</span>
yā pana bhikkhunī rattandhakāre appadīpe purisena saddhiṃ ekenekā santiṭṭheyya
vā sallapeyya vā, pācittiyaṃ.</p>

<p>
<span class="parno">12</span>
yā pana bhikkhunī paṭicchanne okāse purisena saddhiṃ ekenekā santiṭṭheyya vā
sallapeyya vā, pācittiyaṃ.</p>

<p>
<span class="parno">13</span>
yā pana bhikkhunī ajjhokāse purisena saddhiṃ ekenekā santiṭṭheyya vā sallapeyya
vā, pācittiyaṃ.</p>

<p>
<span class="parno">14</span>
yā pana bhikkhunī rathikāya vā byūhe vā singhāṭake vā purisena saddhiṃ ekenekā
santiṭṭheyya vā sallapeyya vā nikaṇṇikaṃ vā jappeyya dutiyikaṃ vā bhikkhuniṃ
uyyojeyya, pācittiyaṃ.</p>

<p>
<span class="parno">15</span>
yā pana bhikkhunī purebhattaṃ kulāni upasankamitvā āsane nisīditvā sāmike
anāpucchā pakkameyya, pācittiyaṃ.</p>

<p>
<span class="parno">16</span>
yā pana bhikkhunī pacchābhattaṃ kulāni upasankamitvā sāmike anāpucchā āsane
abhinisīdeyya vā abhinipajjeyya vā, pācittiyaṃ.</p>

<p>
<span class="parno">17</span>
yā pana bhikkhunī vikāle kulāni upasankamitvā sāmike anāpucchā seyyaṃ
santharitvā vā santharāpetvā vā abhinisīdeyya vā abhinipajjeyya vā, pācittiyaṃ.</p>

<p>
<span class="parno">18</span>
yā pana bhikkhunī duggahitena dūpadhāritena paraṃ ujjhāpeyya, pācittiyaṃ.</p>

<p>
<span class="parno">19</span>
yā pana bhikkhunī attānaṃ vā paraṃ vā nirayena vā brahmacariyena vā
abhisapeyya, pācittiyaṃ.</p>

<p>
<span class="parno">20</span>
yā pana bhikkhunī attānaṃ vadhitvā vadhitvā rodeyya, pācittiyaṃ.</p>

<p class="endsection">rattandhakāravaggo dutiyo.</p>

<h4>naggavaggo</h4>

<p>
<span class="parno">21</span>
yā pana bhikkhunī naggā nahāyeyya, pācittiyaṃ.</p>

<p>
<span class="parno">22</span>
udakasāṭikaṃ pana bhikkhuniyā kārayamānāya pamāṇikā kāretabbā, tatridaṃ pamāṇaṃ
, dīghaso catasso vidatthiyo sugatavidatthiyā, tiriyaṃ dve vidatthiyo. taṃ
atikkāmentiyā chedanakaṃ pācittiyaṃ.</p>

<p>
<span class="parno">23</span>
yā pana bhikkhunī bhikkhuniyā cīvaraṃ visibbetvā vā visibbāpetvā vā sā pacchā
anantarāyikinī neva sibbeyya, na sibbāpanāya ussukkaṃ kareyya aññatra
catūhapañcāhā, pācittiyaṃ.</p>

<p>
<span class="parno">24</span>
yā pana bhikkhunī pañcāhikaṃ sanghāṭicāraṃ atikkāmeyya, pācittiyaṃ.</p>
<hr>

<p>
<span class="parno">25</span>
yā pana bhikkhunī cīvarasankamanīyaṃ dhāreyya, pācittiyaṃ.</p>

<p>
<span class="parno">26</span>
yā pana bhikkhunī gaṇassa cīvaralābhaṃ antarāyaṃ kareyya, pācittiyaṃ.</p>

<p>
<span class="parno">27</span>
yā pana bhikkhunī dhammikaṃ cīvaravibhangaṃ paṭibāheyya, pācittiyaṃ.</p>

<p>
<span class="parno">28</span>
yā pana bhikkhunī agārikassa vā paribbājakassa vā paribbājikāya vā
samaṇacīvaraṃ dadeyya, pācittiyaṃ.</p>

<p>
<span class="parno">29</span>
yā pana bhikkhunī dubbalacīvarapaccāsāya cīvarakālasamayaṃ atikkāmeyya,
pācittiyaṃ.</p>

<p>
<span class="parno">30</span>
yā pana bhikkhunī dhammikaṃ kathinuddhāraṃ paṭibāheyya, pācittiyaṃ.</p>

<p class="endsection">naggavaggo tatiyo.</p>

<h4>tuvaṭṭavaggo</h4>

<p>
<span class="parno">31</span>
yā pana bhikkhuniyo dve ekamañce tuvaṭṭeyyuṃ, pācittiyaṃ.</p>

<p>
<span class="parno">32</span>
yā pana bhikkhuniyo dve ekattharaṇapāvuraṇā tuvaṭṭeyyuṃ, pācittiyaṃ.</p>

<p>
<span class="parno">33</span>
yā pana bhikkhunī bhikkhuniyā sañcicca aphāsuṃ kareyya, pācittiyaṃ.</p>

<p>
<span class="parno">34</span>
yā pana bhikkhunī dukkhitaṃ sahajīviniṃ neva upaṭṭhaheyya, na upaṭṭhāpanāya
ussukkaṃ kareyya, pācittiyaṃ.</p>

<p>
<span class="parno">35</span>
yā pana bhikkhunī bhikkhuniyā upassayaṃ datvā kupitā anattamanā nikkaḍḍheyya vā
nikkaḍḍhāpeyya vā, pācittiyaṃ.</p>

<p>
<span class="parno">36</span>
yā pana bhikkhunī saṃsaṭṭhā vihareyya gahapatinā vā gahapatiputtena vā, sā
bhikkhunī bhikkhunīhi evamassa vacanīyā: "māyye, saṃsaṭṭhā vihari gahapatināpi
gahapatiputtenāpi, viviccāyye, vivekaññeva bhaginiyā sangho vaṇṇetī"ti. evañca
sā bhikkhunī bhikkhunīhi vuccamānā tatheva paggaṇheyya, sā bhikkhunī
bhikkhunīhi yāvatatiyaṃ samanubhāsitabbā tassa paṭinissaggāya, yāvatatiyañce
samanubhāsiyamānā taṃ paṭinissajjeyya, iccetaṃ kusalaṃ. no ce paṭinissajjeyya,
pācittiyaṃ.</p>

<p>
<span class="parno">37</span>
yā pana bhikkhunī antoraṭṭhe sāsankasammate sappaṭibhaye asatthikā cārikaṃ
careyya, pācittiyaṃ.</p>
<hr>

<p>
<span class="parno">38</span>
yā pana bhikkhunī tiroraṭṭhe sāsankasammate sappaṭibhaye asatthikā cārikaṃ
careyya, pācittiyaṃ.</p>

<p>
<span class="parno">39</span>
yā pana bhikkhunī antovassaṃ cārikaṃ careyya, pācittiyaṃ.</p>

<p>
<span class="parno">40</span>
yā pana bhikkhunī vassaṃvuṭṭhā cārikaṃ na pakkameyya antamaso
chappañcayojanānipi, pācittiyaṃ.</p>

<p class="endsection">tuvaṭṭavaggo catuttho.</p>

<h4>cittāgāravaggo</h4>

<p>
<span class="parno">41</span>
yā pana bhikkhunī rājāgāraṃ vā cittāgāraṃ vā ārāmaṃ vā uyyānaṃ vā pokkharaṇiṃ
vā dassanāya gaccheyya, pācittiyaṃ.</p>

<p>
<span class="parno">42</span>
yā pana bhikkhunī āsandiṃ vā pallankaṃ vā paribhuñjeyya, pācittiyaṃ.</p>

<p>
<span class="parno">43</span>
yā pana bhikkhunī suttaṃ kanteyya, pācittiyaṃ.</p>

<p>
<span class="parno">44</span>
yā pana bhikkhunī gihiveyyāvaccaṃ kareyya, pācittiyaṃ.</p>

<p>
<span class="parno">45</span>
yā pana bhikkhunī bhikkhuniyā: "ehāyye, imaṃ adhikaraṇaṃ vūpasamehī"ti
vuccamānā: "sādhū"ti paṭissuṇitvā sā pacchā anantarāyikinī neva vūpasameyya, na
vūpasamāya ussukkaṃ kareyya, pācittiyaṃ.</p>

<p>
<span class="parno">46</span>
yā pana bhikkhunī agārikassa vā paribbājakassa vā paribbājikāya vā sahatthā
khādanīyaṃ vā bhojanīyaṃ vā dadeyya, pācittiyaṃ.</p>

<p>
<span class="parno">47</span>
yā pana bhikkhunī āvasathacīvaraṃ anissajjetvā paribhuñjeyya, pācittiyaṃ.</p>

<p>
<span class="parno">48</span>
yā pana bhikkhunī āvasathaṃ anissajjitvā cārikaṃ pakkameyya, pācittiyaṃ.</p>

<p>
<span class="parno">49</span>
yā pana bhikkhunī tiracchānavijjaṃ pariyāpuṇeyya, pācittiyaṃ.</p>

<p>
<span class="parno">50</span>
yā pana bhikkhunī tiracchānavijjaṃ vāceyya, pācittiyaṃ.</p>

<p class="endsection">cittāgāravaggo pañcamo.</p>

<h4>ārāmavaggo</h4>

<p>
<span class="parno">51</span>
yā pana bhikkhunī jānaṃ sabhikkhukaṃ ārāmaṃ anāpucchā paviseyya, pācittiyaṃ.</p>

<p>
<span class="parno">52</span>
yā pana bhikkhunī bhikkhuṃ akkoseyya vā paribhāseyya vā, pācittiyaṃ.</p>

<p>
<span class="parno">53</span>
yā pana bhikkhunī caṇḍīkatā gaṇaṃ paribhāseyya, pācittiyaṃ.</p>

<p>
<span class="parno">54</span>
yā pana bhikkhunī nimantitā vā pavāritā vā khādanīyaṃ vā bhojanīyaṃ vā khādeyya
vā bhuñjeyya vā, pācittiyaṃ.</p>

<p>
<span class="parno">55</span>
yā pana bhikkhunī kulamaccharinī assa, pācittiyaṃ.</p>

<p>
<span class="parno">56</span>
yā pana bhikkhunī abhikkhuke āvāse vassaṃ vaseyya, pācittiyaṃ.</p>

<p>
<span class="parno">57</span>
yā pana bhikkhunī vassaṃvuṭṭhā ubhatosanghe tīhi ṭhānehi na pavāreyya diṭṭhena
vā sutena vā parisankāya vā, pācittiyaṃ.</p>

<p>
<span class="parno">58</span>
yā pana bhikkhunī ovādāya vā saṃvāsāya vā na gaccheyya, pācittiyaṃ.</p>

<p>
<span class="parno">59</span>
anvaddhamāsaṃ bhikkhuniyā bhikkhusanghato dve dhammā paccāsīsitabbā
uposathapucchakañca ovādūpasankamanañca. taṃ atikkāmentiyā pācittiyaṃ.</p>

<p>
<span class="parno">60</span>
yā pana bhikkhunī pasākhe jātaṃ gaṇḍaṃ vā rudhitaṃ vā anapaloketvā sanghaṃ vā
gaṇaṃ vā purisena saddhiṃ ekenekā bhedāpeyya vā phālāpeyya vā dhovāpeyya vā
ālimpāpeyya vā bandhāpeyya vā mocāpeyya vā, pācittiyaṃ.</p>

<p class="endsection">ārāmavaggo chaṭṭho.</p>

<h4>gabbhinivaggo</h4>

<p>
<span class="parno">61</span>
yā pana bhikkhunī gabbhiniṃ vuṭṭhāpeyya, pācittiyaṃ.</p>

<p>
<span class="parno">62</span>
yā pana bhikkhunī pāyantiṃ vuṭṭhāpeyya, pācittiyaṃ.</p>

<p>
<span class="parno">63</span>
yā pana bhikkhunī dve vassāni chasu dhammesu asikkhitasikkhaṃ sikkhamānaṃ
vuṭṭhāpeyya, pācittiyaṃ.</p>

<p>
<span class="parno">64</span>
yā pana bhikkhunī dve vassāni chasu dhammesu sikkhitasikkhaṃ sikkhamānaṃ
sanghena asammataṃ vuṭṭhāpeyya, pācittiyaṃ.</p>

<p>
<span class="parno">65</span>
yā pana bhikkhunī ūnadvādasavassaṃ gihigataṃ vuṭṭhāpeyya, pācittiyaṃ.</p>

<p>
<span class="parno">66</span>
yā pana bhikkhunī paripuṇṇadvādasavassaṃ gihigataṃ dve vassāni chasu dhammesu
asikkhitasikkhaṃ vuṭṭhāpeyya, pācittiyaṃ.</p>

<p>
<span class="parno">67</span>
yā pana bhikkhunī paripuṇṇadvādasavassaṃ gihigataṃ dve vassāni chasu dhammesu
sikkhitasikkhaṃ sanghena asammataṃ vuṭṭhāpeyya, pācittiyaṃ.</p>

<p>
<span class="parno">68</span>
yā pana bhikkhunī sahajīviniṃ vuṭṭhāpetvā dve vassāni neva anuggaṇheyya na
anuggaṇhāpeyya, pācittiyaṃ.</p>

<p>

<span class="parno">69</span>
yā pana bhikkhunī vuṭṭhāpitaṃ pavattiniṃ dve vassāni nānubandheyya, pācittiyaṃ.</p>

<p>
<span class="parno">70</span>
yā pana bhikkhunī sahajīviniṃ vuṭṭhāpetvā neva vūpakāseyya na vūpakāsāpeyya
antamaso chappañcayojanānipi, pācittiyaṃ.</p>

<p class="endsection">gabbhinivaggo sattamo.</p>

<h4>kumāribhūtavaggo</h4>

<p>
<span class="parno">71</span>
yā pana bhikkhunī ūnavīsativassaṃ kumāribhūtaṃ vuṭṭhāpeyya, pācittiyaṃ.</p>

<p>
<span class="parno">72</span>
yā pana bhikkhunī paripuṇṇavīsativassaṃ kumāribhūtaṃ dve vassāni chasu dhammesu
asikkhitasikkhaṃ vuṭṭhāpeyya, pācittiyaṃ.</p>

<p>
<span class="parno">73</span>
yā pana bhikkhunī paripuṇṇavīsativassaṃ kumāribhūtaṃ dve vassāni chasu dhammesu
sikkhitasikkhaṃ sanghena asammataṃ vuṭṭhāpeyya, pācittiyaṃ.</p>

<p>
<span class="parno">74</span>
yā pana bhikkhunī ūnadvādasavassā vuṭṭhāpeyya, pācittiyaṃ.</p>

<p>

<span class="parno">75</span>
yā pana bhikkhunī paripuṇṇadvādasavassā sanghena asammatā vuṭṭhāpeyya,
pācittiyaṃ.</p>

<p>
<span class="parno">76</span>
yā pana bhikkhunī, "alaṃ tāva te, ayye, vuṭṭhāpitenā"ti vuccamānā, "sādhū"ti
paṭissuṇitvā sā pacchā khiyyanadhammaṃ āpajjeyya, pācittiyaṃ.</p>

<p>

<span class="parno">77</span>
yā pana bhikkhunī sikkhamānaṃ, "sace me tvaṃ, ayye, cīvaraṃ dassasi, evāhaṃ taṃ
vuṭṭhāpessāmī"ti vatvā sā pacchā anantarāyikinī neva vuṭṭhāpeyya, na
vuṭṭhāpanāya ussukkaṃ kareyya, pācittiyaṃ.</p>

<p>

<span class="parno">78</span>
yā pana bhikkhunī sikkhamānaṃ, "sace maṃ tvaṃ, ayye, dve vassāni
anubandhissasi, evāhaṃ taṃ vuṭṭhāpessāmī"ti vatvā sā pacchā anantarāyikinī neva
vuṭṭhāpeyya, na vuṭṭhāpanāya ussukkaṃ kareyya, pācittiyaṃ.</p>

<p>
<span class="parno">79</span>
yā pana bhikkhunī purisasaṃsaṭṭhaṃ kumārakasaṃsaṭṭhaṃ caṇḍiṃ sokāvāsaṃ
sikkhamānaṃ vuṭṭhāpeyya, pācittiyaṃ.</p>

<p>
<span class="parno">80</span>
yā pana bhikkhunī mātāpitūhi vā sāmikena vā ananuññātaṃ sikkhamānaṃ
vuṭṭhāpeyya, pācittiyaṃ.</p>

<p>
<span class="parno">81</span>
yā pana bhikkhunī pārivāsikachandadānena sikkhamānaṃ vuṭṭhāpeyya, pācittiyaṃ.</p>

<p>
<span class="parno">82</span>
yā pana bhikkhunī anuvassaṃ vuṭṭhāpeyya, pācittiyaṃ.</p>

<p>
<span class="parno">83</span>
yā pana bhikkhunī ekaṃ vassaṃ dve vuṭṭhāpeyya, pācittiyaṃ.</p>

<p class="endsection">kumāribhūtavaggo aṭṭhamo.</p>

<h4>chattupāhanavaggo</h4>

<p>
<span class="parno">84</span>
yā pana bhikkhunī agilānā chattupāhanaṃ dhāreyya, pācittiyaṃ.</p>

<p>
<span class="parno">85</span>
yā pana bhikkhunī agilānā yānena yāyeyya, pācittiyaṃ.</p>

<p>
<span class="parno">86</span>
yā pana bhikkhunī sanghāṇiṃ dhāreyya, pācittiyaṃ.</p>

<p>
<span class="parno">87</span>
yā pana bhikkhunī itthālankāraṃ dhāreyya, pācittiyaṃ.</p>
<hr>

<p>
<span class="parno">88</span>
yā pana bhikkhunī gandhavaṇṇakena nahāyeyya, pācittiyaṃ.</p>

<p>
<span class="parno">89</span>
yā pana bhikkhunī vāsitakena piññākena nahāyeyya, pācittiyaṃ.</p>

<p>
<span class="parno">90</span>
yā pana bhikkhunī bhikkhuniyā ummaddāpeyya vā parimaddāpeyya vā, pācittiyaṃ.</p>

<p>

<span class="parno">91</span>
yā pana bhikkhunī sikkhamānāya ummaddāpeyya vā parimaddāpeyya vā, pācittiyaṃ.</p>

<p>
<span class="parno">92</span>
yā pana bhikkhunī sāmaṇeriyā ummaddāpeyya vā parimaddāpeyya vā, pācittiyaṃ.</p>

<p>
<span class="parno">93</span>
yā pana bhikkhunī gihiniyā ummaddāpeyya vā parimaddāpeyya vā, pācittiyaṃ.</p>

<p>
<span class="parno">94</span>
yā pana bhikkhunī bhikkhussa purato anāpucchā āsane nisīdeyya, pācittiyaṃ.</p>

<p>
<span class="parno">95</span>
yā pana bhikkhunī anokāsakataṃ bhikkhuṃ pañhaṃ puccheyya, pācittiyaṃ.</p>
<hr>

<p>
<span class="parno">96</span>
yā pana bhikkhunī asaṃkaccikā gāmaṃ paviseyya, pācittiyaṃ.</p>

<p class="endsection">chattupāhanavaggo navamo.</p>

<h4>musāvādavaggo</h4>

<p><span class="parno">97</span>
sampajānamusāvāde pācittiyaṃ.</p>

<p><span class="parno">98</span>
omasavāde pācittiyaṃ.</p>

<p><span class="parno">99</span>
bhikkhunipesuññe pācittiyaṃ.</p>

<p>
<span class="parno">100</span>
yā pana bhikkhunī anupasampannaṃ padaso dhammaṃ vāceyya, pācittiyaṃ.</p>

<p>
<span class="parno">101</span>
yā pana bhikkhunī anupasampannāya uttaridirattatirattaṃ sahaseyyaṃ kappeyya,
pācittiyaṃ.</p>

<p>
<span class="parno">102</span>
yā pana bhikkhunī purisena sahaseyyaṃ kappeyya, pācittiyaṃ.</p>

<p>
<span class="parno">103</span>
yā pana bhikkhunī purisassa uttarichappañcavācāhi dhammaṃ deseyya aññatra
viññunā itthiviggahena, pācittiyaṃ.</p>

<p>
<span class="parno">104</span>
yā pana bhikkhunī anupasampannāya uttarimanussadhammaṃ āroceyya, bhūtasmiṃ
pācittiyaṃ.</p>

<p>
<span class="parno">105</span>
yā pana bhikkhunī bhikkhuniyā duṭṭhullaṃ āpattiṃ anupasampannāya āroceyya
aññatra bhikkhunisammutiyā, pācittiyaṃ.</p>

<p>
<span class="parno">106</span>
yā pana bhikkhunī pathaviṃ khaṇeyya vā khaṇāpeyya vā, pācittiyaṃ.</p>

<p class="endsection">musāvādavaggo dasamo.</p>

<h4>bhūtagāmavaggo</h4>

<p><span class="parno">107</span>
bhūtagāmapātabyatāya pācittiyaṃ.</p>

<p><span class="parno">108</span>
aññavādake, vihesake pācittiyaṃ.</p>

<p><span class="parno">109</span>
ujjhāpanake, khiyyanake pācittiyaṃ.</p>

<p>
<span class="parno">110</span>
yā pana bhikkhunī sanghikaṃ mañcaṃ vā pīṭhaṃ vā bhisiṃ vā kocchaṃ vā ajjhokāse
santharitvā vā santharāpetvā vā taṃ pakkamantī neva uddhareyya, na
uddharāpeyya, anāpucchaṃ vā gaccheyya, pācittiyaṃ.</p>

<p>
<span class="parno">111</span>
yā pana bhikkhunī sanghike vihāre seyyaṃ santharitvā vā santharāpetvā vā taṃ
pakkamantī neva uddhareyya, na uddharāpeyya, anāpucchaṃ vā gaccheyya,
pācittiyaṃ.</p>

<p>
<span class="parno">112</span>
yā pana bhikkhunī sanghike vihāre jānaṃ pubbupagataṃ bhikkhuniṃ anupakhajja
seyyaṃ kappeyya, "yassā sambādho bhavissati, sā pakkamissatī"ti etadeva
paccayaṃ karitvā anaññaṃ, pācittiyaṃ.</p>

<p>
<span class="parno">113</span>
yā pana bhikkhunī bhikkhuniṃ kupitā anattamanā sanghikā vihārā nikkaḍḍheyya vā
nikkaḍḍhāpeyya vā, pācittiyaṃ.</p>

<p>
<span class="parno">114</span>
yā pana bhikkhunī sanghike vihāre uparivehāsakuṭiyā āhaccapādakaṃ mañcaṃ vā
pīṭhaṃ vā abhinisīdeyya vā abhinipajjeyya vā, pācittiyaṃ.</p>

<p>
<span class="parno">115</span>
mahallakaṃ pana bhikkhuniyā vihāraṃ kārayamānāya yāva dvārakosā
aggaḷaṭṭhapanāya, ālokasandhiparikammāya dvatticchadanassa pariyāyaṃ appaharite
ṭhitāya adhiṭṭhātabbaṃ. tato ce uttari appaharitepi ṭhitā adhiṭṭhaheyya,
pācittiyaṃ.</p>

<p>
<span class="parno">116</span>
yā pana bhikkhunī jānaṃ sappāṇakaṃ udakaṃ tiṇaṃ vā mattikaṃ vā siñceyya vā
siñcāpeyya vā, pācittiyaṃ.</p>

<p class="endsection">bhūtagāmavaggo ekādasamo.</p>

<h4>bhojanavaggo</h4>

<p>
<span class="parno">117</span>
agilānāya bhikkhuniyā eko āvasathapiṇḍo bhuñjitabbo. tato ce uttari bhuñjeyya,
pācittiyaṃ.</p>

<p>
<span class="parno">118</span>
gaṇabhojane aññatra samayā pācittiyaṃ. tatthāyaṃ samayo, gilānasamayo,
cīvaradānasamayo , cīvarakārasamayo, addhānagamanasamayo, nāvābhiruhanasamayo,
mahāsamayo, samaṇabhattasamayo, ayaṃ tattha samayo.</p>

<p>
<span class="parno">119</span>
bhikkhuniṃ paneva kulaṃ upagataṃ pūvehi vā manthehi vā abhihaṭṭhuṃ pavāreyya,
ākankhamānāya bhikkhuniyā dvattipattapūrā paṭiggahetabbā. tato ce uttari
paṭiggaṇheyya, pācittiyaṃ. dvattipattapūre paṭiggahetvā tato nīharitvā
bhikkhunīhi saddhiṃ saṃvibhajitabbaṃ, ayaṃ tattha sāmīci.</p>

<p>
<span class="parno">120</span>
yā pana bhikkhunī vikāle khādanīyaṃ vā bhojanīyaṃ vā khādeyya vā bhuñjeyya vā,
pācittiyaṃ.</p>

<p>
<span class="parno">121</span>
yā pana bhikkhunī sannidhikārakaṃ khādanīyaṃ vā bhojanīyaṃ vā khādeyya vā
bhuñjeyya vā, pācittiyaṃ.</p>

<p>
<span class="parno">122</span>
yā pana bhikkhunī adinnaṃ mukhadvāraṃ āhāraṃ āhareyya aññatra udakadantaponā,
pācittiyaṃ.</p>

<p>
<span class="parno">123</span>
yā pana bhikkhunī bhikkhuniṃ, "ehāyye, gāmaṃ vā nigamaṃ vā piṇḍāya
pavisissāmā"ti tassā dāpetvā vā adāpetvā vā uyyojeyya, "gacchāyye, na me tayā
saddhiṃ kathā vā nisajjā vā phāsu hoti, ekikāya me kathā vā nisajjā vā phāsu
hotī"ti etadeva paccayaṃ karitvā anaññaṃ, pācittiyaṃ.</p>

<p>
<span class="parno">124</span>
yā pana bhikkhunī sabhojane kule anupakhajja nisajjaṃ kappeyya, pācittiyaṃ.</p>

<p>
<span class="parno">125</span>
yā pana bhikkhunī purisena saddhiṃ raho paṭicchanne āsane nisajjaṃ kappeyya,
pācittiyaṃ.</p>

<p>
<span class="parno">126</span>
yā pana bhikkhunī purisena saddhiṃ ekenekā raho nisajjaṃ kappeyya, pācittiyaṃ.</p>

<p class="endsection">bhojanavaggo dvādasamo.</p>

<h4>cārittavaggo</h4>

<p>
<span class="parno">127</span>
yā pana bhikkhunī nimantitā sabhattā samānā santiṃ bhikkhuniṃ anāpucchā
purebhattaṃ vā pacchābhattaṃ vā kulesu cārittaṃ āpajjeyya aññatra samayā,
pācittiyaṃ. tatthāyaṃ samayo, cīvaradānasamayo, cīvarakārasamayo, ayaṃ tattha
samayo.</p>

<p>
<span class="parno">128</span>
agilānāya bhikkhuniyā catumāsappaccayapavāraṇā sāditabbā aññatra
punapavāraṇāya, aññatra niccapavāraṇāya. tato ce uttari sādiyeyya, pācittiyaṃ.</p>

<p>
<span class="parno">129</span>
yā pana bhikkhunī uyyuttaṃ senaṃ dassanāya gaccheyya aññatra tathārūpappaccayā,
pācittiyaṃ.</p>

<p>
<span class="parno">130</span>
siyā ca tassā bhikkhuniyā kocideva paccayo senaṃ gamanāya, dirattatirattaṃ tāya
bhikkhuniyā senāya vasitabbaṃ. tato ce uttari vaseyya, pācittiyaṃ.</p>

<p>
<span class="parno">131</span>
dirattatirattaṃ ce bhikkhunī senāya vasamānā uyyodhikaṃ vā balaggaṃ vā
senābyūhaṃ vā anīkadassanaṃ vā gaccheyya, pācittiyaṃ.</p>

<p><span class="parno">132</span>
surāmerayapāne pācittiyaṃ.</p>

<p><span class="parno">133</span>
angulipatodake pācittiyaṃ.</p>

<p><span class="parno">134</span>
udake hasadhamme pācittiyaṃ.</p>

<p><span class="parno">135</span>
anādariye pācittiyaṃ.</p>
<hr>

<p>
<span class="parno">136</span>
yā pana bhikkhunī bhikkhuniṃ bhiṃsāpeyya, pācittiyaṃ.</p>

<p class="endsection">cārittavaggo terasamo.</p>

<h4>jotivaggo</h4>

<p>
<span class="parno">137</span>
yā pana bhikkhunī agilānā visibbanāpekkhā jotiṃ samādaheyya vā samādahāpeyya vā
aññatra tathārūpappaccayā, pācittiyaṃ.</p>

<p>
<span class="parno">138</span>
yā pana bhikkhunī orenaddhamāsaṃ nahāyeyya aññatra samayā, pācittiyaṃ.
tatthāyaṃ samayo "diyaḍḍho māso seso gimhāna"nti "vassānassa paṭhamo māso"
iccete aḍḍhateyyamāsā uṇhasamayo, pariḷāhasamayo, gilānasamayo, kammasamayo,
addhānagamanasamayo, vātavuṭṭhisamayo, ayaṃ tattha samayo.</p>

<p>
<span class="parno">139</span>
navaṃ pana bhikkhuniyā cīvaralābhāya tiṇṇaṃ dubbaṇṇakaraṇānaṃ aññataraṃ
dubbaṇṇakaraṇaṃ ādātabbaṃ nīlaṃ vā kaddamaṃ vā kāḷasāmaṃ vā. anādā ce bhikkhunī
tiṇṇaṃ dubbaṇṇakaraṇānaṃ aññataraṃ dubbaṇṇakaraṇaṃ navaṃ cīvaraṃ
paribhuñjeyya, pācittiyaṃ.</p>

<p>
<span class="parno">140</span>
yā pana bhikkhunī bhikkhussa vā bhikkhuniyā vā sikkhamānāya vā sāmaṇerassa vā
sāmaṇeriyā vā sāmaṃ cīvaraṃ vikappetvā apaccuddhāraṇaṃ paribhuñjeyya,
pācittiyaṃ.</p>

<p>
<span class="parno">141</span>
yā pana bhikkhunī bhikkhuniyā pattaṃ vā cīvaraṃ vā nisīdanaṃ vā sūcigharaṃ vā
kāyabandhanaṃ vā apanidheyya vā apanidhāpeyya vā antamaso hasāpekkhāpi,
pācittiyaṃ.</p>

<p>
<span class="parno">142</span>
yā pana bhikkhunī sañcicca pāṇaṃ jīvitā voropeyya, pācittiyaṃ.</p>

<p>
<span class="parno">143</span>
yā pana bhikkhunī jānaṃ sappāṇakaṃ udakaṃ paribhuñjeyya, pācittiyaṃ.</p>

<p>
<span class="parno">144</span>
yā pana bhikkhunī jānaṃ yathādhammaṃ nihatādhikaraṇaṃ punakammāya ukkoṭeyya,
pācittiyaṃ.</p>

<p>
<span class="parno">145</span>
yā pana bhikkhunī jānaṃ theyyasatthena saddhiṃ saṃvidhāya ekaddhānamaggaṃ
paṭipajjeyya antamaso gāmantarampi, pācittiyaṃ.</p>

<p>
<span class="parno">146</span>
yā pana bhikkhunī evaṃ vadeyya: "tathāhaṃ bhagavatā dhammaṃ desitaṃ ājānāmi,
yathā yeme antarāyikā dhammā vuttā bhagavatā, te paṭisevato nālaṃ
antarāyāyā"ti. sā bhikkhunī bhikkhunīhi evamassa vacanīyā: "māyye evaṃ avaca,
mā bhagavantaṃ abbhācikkhi, na hi sādhu bhagavato abbhakkhānaṃ, na hi bhagavā
evaṃ vadeyya, anekapariyāyenāyye antarāyikā dhammā antarāyikā vuttā bhagavatā,
alañca pana te paṭisevato antarāyāyā"ti. evañca sā bhikkhunī bhikkhunīhi
vuccamānā tatheva paggaṇheyya, sā bhikkhunī bhikkhunīhi yāvatatiyaṃ
samanubhāsitabbā tassa paṭinissaggāya. yāvatatiyañce samanubhāsiyamānā taṃ
paṭinissajjeyya, iccetaṃ kusalaṃ. no ce paṭinissajjeyya, pācittiyaṃ.</p>

<p class="endsection">jotivaggo cuddasamo.</p>

<h4>diṭṭhivaggo</h4>

<p>
<span class="parno">147</span>
yā pana bhikkhunī jānaṃ tathāvādiniyā bhikkhuniyā akaṭānudhammāya taṃ diṭṭhiṃ
appaṭinissaṭṭhāya saddhiṃ sambhuñjeyya vā, saṃvaseyya vā, saha vā seyyaṃ
kappeyya, pācittiyaṃ.</p>

<p>
<span class="parno">148</span>
samaṇuddesāpi ce evaṃ vadeyya: "tathāhaṃ bhagavatā dhammaṃ desitaṃ ājānāmi,
yathā yeme antarāyikā dhammā vuttā bhagavatā, te paṭisevato nālaṃ
antarāyāyā"ti. sā samaṇuddesā bhikkhunīhi evamassa vacanīyā: "māyye,
samaṇuddese evaṃ avaca, mā bhagavantaṃ abbhācikkhi, na hi sādhu bhagavato
abbhakkhānaṃ, na hi bhagavā evaṃ vadeyya, anekapariyāyenāyye, samaṇuddese
antarāyikā dhammā antarāyikā vuttā bhagavatā, alañca pana te paṭisevato
antarāyāyā"ti. evañca sā samaṇuddesā bhikkhunīhi vuccamānā tatheva paggaṇheyya,
sā samaṇuddesā bhikkhunīhi evamassa vacanīyā: "ajjatagge te, ayye, samaṇuddese
na ceva so bhagavā satthā apadisitabbo, yampi caññā samaṇuddesā labhanti
bhikkhunīhi saddhiṃ dirattatirattaṃ sahaseyyaṃ, sāpi te natthi, cara pire,
vinassā"ti. yā pana bhikkhunī jānaṃ tathānāsitaṃ samaṇuddesaṃ upalāpeyya vā,
upaṭṭhāpeyya vā, sambhuñjeyya vā, saha vā seyyaṃ kappeyya, pācittiyaṃ.</p>

<p>
<span class="parno">149</span>
yā pana bhikkhunī bhikkhunīhi sahadhammikaṃ vuccamānā evaṃ vadeyya: "na
tāvāhaṃ, ayye, etasmiṃ sikkhāpade sikkhissāmi, yāva na aññaṃ bhikkhuniṃ byattaṃ
vinayadharaṃ paripucchāmī"ti, pācittiyaṃ. sikkhamānāya, bhikkhave, bhikkhuniyā
aññātabbaṃ paripucchitabbaṃ paripañhitabbaṃ, ayaṃ tattha sāmīci.</p>

<p>
<span class="parno">150</span>
yā pana bhikkhunī pātimokkhe uddissamāne evaṃ vadeyya: "kiṃ panimehi
khuddānukhuddakehi sikkhāpadehi uddiṭṭhehi, yāvadeva kukkuccāya vihesāya
vilekhāya saṃvattantī"ti, sikkhāpadavivaṇṇake pācittiyaṃ.</p>

<p>
<span class="parno">151</span>
yā pana bhikkhunī anvaddhamāsaṃ pātimokkhe uddissamāne evaṃ vadeyya: "idāneva
kho ahaṃ, ayye, jānāmi ayampi kira dhammo suttāgato suttapariyāpanno
anvaddhamāsaṃ uddesaṃ āgacchatī"ti, tañce bhikkhuniṃ aññā bhikkhuniyo jāneyyuṃ
nisinnapubbaṃ imāya bhikkhuniyā dvattikkhattuṃ pātimokkhe uddissamāne, ko pana
vādo bhiyyo, na ca tassā bhikkhuniyā aññāṇakena mutti atthi, yañca tattha
āpattiṃ āpannā, tañca yathādhammo kāretabbo, uttari cassā moho āropetabbo:
"tassā te, ayye, alābhā, tassā te dulladdhaṃ, yaṃ tvaṃ pātimokkhe uddissamāne
na sādhukaṃ aṭṭhiṃ katvā manasi karosī"ti, idaṃ tasmiṃ mohanake pācittiyaṃ.</p>

<p>
<span class="parno">152</span>
yā pana bhikkhunī bhikkhuniyā kupitā anattamanā pahāraṃ dadeyya, pācittiyaṃ.</p>

<p>
<span class="parno">153</span>
yā pana bhikkhunī bhikkhuniyā kupitā anattamanā talasattikaṃ uggireyya,
pācittiyaṃ.</p>

<p>
<span class="parno">154</span>
yā pana bhikkhunī bhikkhuniṃ amūlakena sanghādisesena anuddhaṃseyya,
pācittiyaṃ.</p>

<p>
<span class="parno">155</span>
yā pana bhikkhunī bhikkhuniyā sañcicca kukkuccaṃ upadaheyya, "itissā muhuttampi
aphāsu bhavissatī"ti etadeva paccayaṃ karitvā anaññaṃ, pācittiyaṃ.</p>

<p>
<span class="parno">156</span>
yā pana bhikkhunī bhikkhunīnaṃ bhaṇḍanajātānaṃ kalahajātānaṃ vivādāpannānaṃ
upassutiṃ tiṭṭheyya, "yaṃ imā bhaṇissanti, taṃ sossāmī"ti etadeva paccayaṃ
karitvā anaññaṃ, pācittiyaṃ.</p>

<p class="endsection">diṭṭhivaggo pannarasamo.</p>

<h4>dhammikavaggo</h4>

<p>
<span class="parno">157</span>
yā pana bhikkhunī dhammikānaṃ kammānaṃ chandaṃ datvā pacchā khīyanadhammaṃ
āpajjeyya, pācittiyaṃ.</p>

<p>
<span class="parno">158</span>
yā pana bhikkhunī sanghe vinicchayakathāya vattamānāya chandaṃ adatvā
uṭṭhāyāsanā pakkameyya, pācittiyaṃ.</p>

<p>
<span class="parno">159</span>
yā pana bhikkhunī samaggena sanghena cīvaraṃ datvā pacchā khīyanadhammaṃ
āpajjeyya, "yathāsanthutaṃ bhikkhuniyo sanghikaṃ lābhaṃ pariṇāmentī"ti,
pācittiyaṃ.</p>

<p>
<span class="parno">160</span>
yā pana bhikkhunī jānaṃ sanghikaṃ lābhaṃ pariṇataṃ puggalassa pariṇāmeyya,
pācittiyaṃ.</p>

<p>
<span class="parno">161</span>
yā pana bhikkhunī ratanaṃ vā ratanasammataṃ vā aññatra ajjhārāmā vā
ajjhāvasathā vā uggaṇheyya vā uggaṇhāpeyya vā, pācittiyaṃ. ratanaṃ vā pana
bhikkhuniyā ratanasammataṃ vā ajjhārāme vā ajjhāvasathe vā uggahetvā vā
uggahāpetvā vā nikkhipitabbaṃ, "yassa bhavissati, so harissatī"ti, ayaṃ tattha
sāmīci.</p>

<p>
<span class="parno">162</span>
yā pana bhikkhunī aṭṭhimayaṃ vā dantamayaṃ vā visāṇamayaṃ vā sūcigharaṃ
kārāpeyya, bhedanakaṃ pācittiyaṃ.</p>

<p>
<span class="parno">163</span>
navaṃ pana bhikkhuniyā mañcaṃ vā pīṭhaṃ vā kārayamānāya aṭṭhangulapādakaṃ
kāretabbaṃ sugatangulena aññatra heṭṭhimāya aṭaniyā. taṃ atikkāmentiyā
chedanakaṃ pācittiyaṃ.</p>

<p>
<span class="parno">164</span>
yā pana bhikkhunī mañcaṃ vā pīṭhaṃ vā tūlonaddhaṃ kārāpeyya, uddālanakaṃ
pācittiyaṃ.</p>

<p>
<span class="parno">165</span>
kaṇḍuppaṭicchādiṃ pana bhikkhuniyā kārayamānāya pamāṇikā kāretabbā, tatridaṃ
pamāṇaṃ, dīghaso catasso vidatthiyo sugatavidatthiyā, tiriyaṃ dve vidatthiyo.
taṃ atikkāmentiyā chedanakaṃ pācittiyaṃ.</p>
<hr>

<p>
<span class="parno">166</span>
yā pana bhikkhunī sugatacīvarappamāṇaṃ cīvaraṃ kārāpeyya, atirekaṃ vā,
chedanakaṃ pācittiyaṃ. tatridaṃ sugatassa sugatacīvarappamāṇaṃ, dīghaso nava
vidatthiyo sugatavidatthiyā, tiriyaṃ cha vidatthiyo, idaṃ sugatassa
sugatacīvarappamāṇanti.</p>

<p class="endsection">dhammikavaggo soḷasamo.</p>

<p>
<!-- <a class="parno" id="></a> -->
uddiṭṭhā kho, ayyāyo, chasaṭṭhisatā pācittiyā dhammā. tatthāyyāyo, pucchāmi,
kaccittha parisuddhā, dutiyampi pucchāmi, kaccittha parisuddhā, tatiyampi
pucchāmi, kaccittha parisuddhā, parisuddhetthāyyāyo, tasmā tuṇhī, evametaṃ
dhārayāmīti.</p>

<p class="endsection">pācittiyā niṭṭhitā.</p>

<h2 id="pd.">pāṭidesanīyā</h2>

<p>
<!-- <a class="parno" id="></a> -->
ime kho panāyyāyo aṭṭha pāṭidesanīyā dhammā uddesaṃ āgacchanti.</p>

<p>
<span class="parno">1</span>
yā pana bhikkhunī agilānā sappiṃ viññāpetvā bhuñjeyya, paṭidesetabbaṃ tāya
bhikkhuniyā: "gārayhaṃ, ayye, dhammaṃ āpajjiṃ asappāyaṃ pāṭidesanīyaṃ, taṃ
paṭidesemī"ti.</p>
<hr>

<p>
<span class="parno">2</span>
yā pana bhikkhunī agilānā telaṃ viññāpetvā bhuñjeyya … pe … taṃ paṭidesemīti.</p>

<p>
<span class="parno">3</span>
yā pana bhikkhunī agilānā madhuṃ viññāpetvā bhuñjeyya … pe … taṃ paṭidesemīti.</p>

<p>
<span class="parno">4</span>
yā pana bhikkhunī agilānā phāṇitaṃ viññāpetvā bhuñjeyya … pe … taṃ paṭidesemīti.</p>

<p>
<span class="parno">5</span>
yā pana bhikkhunī agilānā macchaṃ viññāpetvā bhuñjeyya … pe … taṃ paṭidesemīti.</p>

<p>
<span class="parno">6</span>
yā pana bhikkhunī agilānā maṃsaṃ viññāpetvā bhuñjeyya … pe … taṃ paṭidesemīti.</p>

<p>
<span class="parno">7</span>
yā pana bhikkhunī agilānā khīraṃ viññāpetvā bhuñjeyya … pe … taṃ paṭidesemīti.</p>

<p>
<span class="parno">8</span>
yā pana bhikkhunī agilānā dadhiṃ viññāpetvā bhuñjeyya, paṭidesetabbaṃ tāya
bhikkhuniyā: "gārayhaṃ, ayye, dhammaṃ āpajjiṃ asappāyaṃ pāṭidesanīyaṃ, taṃ
paṭidesemī"ti.</p>

<p>
<!-- <a class="parno" id="></a> -->
uddiṭṭhā kho, ayyāyo, aṭṭha pāṭidesanīyā dhammā. tatthāyyāyo, pucchāmi,
kaccittha parisuddhā, dutiyampi pucchāmi, kaccittha parisuddhā, tatiyampi
pucchāmi, kaccittha parisuddhā, parisuddhetthāyyāyo, tasmā tuṇhī, evametaṃ
dhārayāmīti.</p>

<p class="endsection">pāṭidesanīyā niṭṭhitā.</p>

<h2 id="sk.">sekhiyā</h2>

<p><!-- <a class="parno" id="></a> -->
ime kho panāyyāyo, sekhiyā dhammā uddesaṃ āgacchanti.</p>

<strong>parimaṇḍalavaggo</strong>

<p><span class="parno">1-2</span>
parimaṇḍalaṃ nivāsessāmīti sikkhā karaṇīyā.<br>
parimaṇḍalaṃ pārupissāmīti sikkhā karaṇīyā.</p>

<p>
<span class="parno">3-4</span>
suppaṭicchannā antaraghare gamissāmīti sikkhā karaṇīyā.<br>
suppaṭicchannā antaraghare nisīdissāmīti sikkhā karaṇīyā.</p>

<p><span class="parno">5-6</span>
susaṃvutā antaraghare gamissāmīti sikkhā karaṇīyā.<br>
susaṃvutā antaraghare nisīdissāmīti sikkhā karaṇīyā.</p>

<p>
<span class="parno">7-8</span>
okkhittacakkhunī antaraghare gamissāmīti sikkhā karaṇīyā.<br>
okkhittacakkhunī antaraghare nisīdissāmīti sikkhā karaṇīyā.</p>

<p>
<span class="parno">9-10</span>
na ukkhittakāya antaraghare gamissāmīti sikkhā karaṇīyā.<br>
na ukkhittakāya antaraghare nisīdissāmīti sikkhā karaṇīyā.</p>

<p class="endsection">parimaṇḍalavaggo paṭhamo.</p>
<hr>

<p><strong>ujjagghikavaggo</strong></p>

<p>
<span class="parno">11-12</span>
na ujjagghikāya antaraghare gamissāmīti sikkhā karaṇīyā.<br>
na ujjagghikāya antaraghare nisīdissāmīti sikkhā karaṇīyā.</p>
<hr>

<p><span class="parno">13-14</span>
appasaddā antaraghare gamissāmīti sikkhā karaṇīyā.<br>
appasaddā antaraghare nisīdissāmīti sikkhā karaṇīyā.</p>

<p>
<span class="parno">15-16</span>
na kāyappacālakaṃ antaraghare gamissāmīti sikkhā karaṇīyā.<br>
na kāyappacālakaṃ antaraghare nisīdissāmīti sikkhā karaṇīyā.</p>

<p>
<span class="parno">17-18</span>
na bāhuppacālakaṃ antaraghare gamissāmīti sikkhā karaṇīyā.<br>
na bāhuppacālakaṃ antaraghare nisīdissāmīti sikkhā karaṇīyā.</p>

<p>
<span class="parno">19-20</span>
na sīsappacālakaṃ antaraghare gamissāmīti sikkhā karaṇīyā.<br>
na sīsappacālakaṃ antaraghare nisīdissāmīti sikkhā karaṇīyā.</p>

<p class="endsection">ujjagghikavaggo dutiyo.</p>

<p><strong>khambhakatavaggo</strong></p>
<hr>

<p>
<span class="parno">21-22</span>
na khambhakatā antaraghare gamissāmīti sikkhā karaṇīyā.<br>
na khambhakatā antaraghare nisīdissāmīti sikkhā karaṇīyā.</p>

<p>
<span class="parno">23-24</span>
na oguṇṭhitā antaraghare gamissāmīti sikkhā karaṇīyā.<br>
na oguṇṭhitā antaraghare nisīdissāmīti sikkhā karaṇīyā.</p>

<p>
<span class="parno">25</span>
na ukkuṭikāya antaraghare gamissāmīti sikkhā karaṇīyā.</p>

<p>
<span class="parno">26</span>
na pallatthikāya antaraghare nisīdissāmīti sikkhā karaṇīyā.</p>
<hr>

<p>
<span class="parno">27</span>
sakkaccaṃ piṇḍapātaṃ paṭiggahessāmīti sikkhā karaṇīyā.</p>

<p>
<span class="parno">28</span>
pattasaññinī piṇḍapātaṃ paṭiggahessāmīti sikkhā karaṇīyā.</p>

<p>
<span class="parno">29</span>
samasūpakaṃ piṇḍapātaṃ paṭiggahessāmīti sikkhā karaṇīyā.</p>

<p>
<span class="parno">30</span>
samatittikaṃ piṇḍapātaṃ paṭiggahessāmīti sikkhā karaṇīyā.</p>

<p class="endsection">khambhakatavaggo tatiyo.</p>

<strong>sakkaccavaggo</strong>
<hr>

<p>
<span class="parno">31</span>
sakkaccaṃ piṇḍapātaṃ bhuñjissāmīti sikkhā karaṇīyā.</p>

<p>
<span class="parno">32</span>
pattasaññinī piṇḍapātaṃ bhuñjissāmīti sikkhā karaṇīyā.</p>

<p>
<span class="parno">33</span>
sapadānaṃ piṇḍapātaṃ bhuñjissāmīti sikkhā karaṇīyā.</p>

<p>
<span class="parno">34</span>
samasūpakaṃ piṇḍapātaṃ bhuñjissāmīti sikkhā karaṇīyā.</p>

<p>
<span class="parno">35</span>
na thūpakato omadditvā piṇḍapātaṃ bhuñjissāmīti sikkhā karaṇīyā.</p>

<p>
<span class="parno">36</span>
na sūpaṃ vā byañjanaṃ vā odanena paṭicchādessāmi bhiyyokamyataṃ upādāyāti
sikkhā karaṇīyā.</p>

<p>
<span class="parno">37</span>
na sūpaṃ vā odanaṃ vā agilānā attano atthāya viññāpetvā bhuñjissāmīti sikkhā
karaṇīyā.</p>

<p>
<span class="parno">38</span>
na ujjhānasaññinī paresaṃ pattaṃ olokessāmīti sikkhā karaṇīyā.</p>

<p><span class="parno">39</span>
nātimahantaṃ kabaḷaṃ karissāmīti sikkhā karaṇīyā.</p>

<p><span class="parno">40</span>
parimaṇḍalaṃ ālopaṃ karissāmīti sikkhā karaṇīyā.</p>

<p class="endsection">sakkaccavaggo catuttho.</p>

<strong>kabaḷavaggo</strong>
<hr>

<p><span class="parno">41</span>
na anāhaṭe kabaḷe mukhadvāraṃ vivarissāmīti sikkhā karaṇīyā.</p>

<p>
<span class="parno">42</span>
na bhuñjamānā sabbahatthaṃ mukhe pakkhipissāmīti sikkhā karaṇīyā.</p>

<p>
<span class="parno">43</span>
na sakabaḷena mukhena byāharissāmīti sikkhā karaṇīyā.</p>

<p><span class="parno">44</span>
na piṇḍukkhepakaṃ bhuñjissāmīti sikkhā karaṇīyā.</p>

<p>
<span class="parno">45</span>
na kabaḷāvacchedakaṃ bhuñjissāmīti sikkhā karaṇīyā.</p>

<p><span class="parno">46</span>
na avagaṇḍakārakaṃ bhuñjissāmīti sikkhā karaṇīyā.</p>

<p>
<span class="parno">47</span>
na hatthaniddhunakaṃ bhuñjissāmīti sikkhā karaṇīyā.</p>

<p><span class="parno">48</span>
na sitthāvakārakaṃ bhuñjissāmīti sikkhā karaṇīyā.</p>

<p><span class="parno">49</span>
na jivhānicchārakaṃ bhuñjissāmīti sikkhā karaṇīyā.</p>

<p><span class="parno">50</span>
na capucapukārakaṃ bhuñjissāmīti sikkhā karaṇīyā.</p>

<p class="endsection">kabaḷavaggo pañcamo.</p>

<strong>surusuruvaggo</strong>
<hr>

<p><span class="parno">51</span>
na surusurukārakaṃ bhuñjissāmīti sikkhā karaṇīyā.</p>

<p><span class="parno">52</span>
na hatthanillehakaṃ bhuñjissāmīti sikkhā karaṇīyā.</p>

<p><span class="parno">53</span>
na pattanillehakaṃ bhuñjissāmīti sikkhā karaṇīyā.</p>

<p><span class="parno">54</span>
na oṭṭhanillehakaṃ bhuñjissāmīti sikkhā karaṇīyā.</p>

<p>
<span class="parno">55</span>
na sāmisena hatthena pānīyathālakaṃ paṭiggahessāmīti sikkhā karaṇīyā.</p>

<p>
<span class="parno">56</span>
na sasitthakaṃ pattadhovanaṃ antaraghare chaḍḍessāmīti sikkhā karaṇīyā.</p>
<hr>

<p>
<span class="parno">57</span>
na chattapāṇissa agilānassa dhammaṃ desessāmīti sikkhā karaṇīyā.</p>

<p>
<span class="parno">58</span>
na daṇḍapāṇissa agilānassa dhammaṃ desessāmīti sikkhā karaṇīyā.</p>

<p>
<span class="parno">59</span>
na satthapāṇissa agilānassa dhammaṃ desessāmīti sikkhā karaṇīyā.</p>

<p>
<span class="parno">60</span>
na āvudhapāṇissa agilānassa dhammaṃ desessāmīti sikkhā karaṇīyā.</p>

<p class="endsection">surusuruvaggo chaṭṭho.</p>

<strong>pādukavaggo</strong>
<hr>

<p>
<span class="parno">61</span>
na pādukāruḷhassa agilānassa dhammaṃ desessāmīti sikkhā karaṇīyā.</p>

<p>
<span class="parno">62</span>
na upāhanāruḷhassa agilānassa dhammaṃ desessāmīti sikkhā karaṇīyā.</p>

<p>
<span class="parno">63</span>
na yānagatassa agilānassa dhammaṃ desessāmīti sikkhā karaṇīyā.</p>

<p>
<span class="parno">64</span>
na sayanagatassa agilānassa dhammaṃ desessāmīti sikkhā karaṇīyā.</p>

<p>
<span class="parno">65</span>
na pallatthikāya nisinnassa agilānassa dhammaṃ desessāmīti sikkhā karaṇīyā.</p>

<p>
<span class="parno">66</span>
na veṭhitasīsassa agilānassa dhammaṃ desessāmīti sikkhā karaṇīyā.</p>

<p>
<span class="parno">67</span>
na oguṇṭhitasīsassa agilānassa dhammaṃ desessāmīti sikkhā karaṇīyā.</p>

<p>
<span class="parno">68</span>
na chamāyaṃ nisīditvā āsane nisinnassa agilānassa dhammaṃ desessāmīti sikkhā
karaṇīyā.</p>

<p>
<span class="parno">69</span>
na nīce āsane nisīditvā ucce āsane nisinnassa agilānassa dhammaṃ desessāmīti
sikkhā karaṇīyā.</p>

<p>
<span class="parno">70</span>
na ṭhitā nisinnassa agilānassa dhammaṃ desessāmīti sikkhā karaṇīyā.</p>

<p>
<span class="parno">71</span>
na pacchato gacchantī purato gacchantassa agilānassa dhammaṃ desessāmīti sikkhā
karaṇīyā.</p>

<p>
<span class="parno">72</span>
na uppathena gacchantī pathena gacchantassa agilānassa dhammaṃ desessāmīti
sikkhā karaṇīyā.</p>
<hr>

<p>
<span class="parno">73</span>
na ṭhitā agilānā uccāraṃ vā passāvaṃ vā karissāmīti sikkhā karaṇīyā.</p>

<p>
<span class="parno">74</span>
na harite agilānā uccāraṃ vā passāvaṃ vā kheḷaṃ vā karissāmīti sikkhā karaṇīyā.</p>
<hr>

<p>
<span class="parno">75</span>
na udake agilānā uccāraṃ vā passāvaṃ vā kheḷaṃ vā karissāmīti sikkhā karaṇīyā.</p>

<p class="endsection">pādukavaggo sattamo.</p>

<p>
<!-- <a class="parno" id="></a> -->
uddiṭṭhā kho, ayyāyo, sekhiyā dhammā. tatthāyyāyo, pucchāmi, kaccittha
parisuddhā, dutiyampi pucchāmi, kaccittha parisuddhā, tatiyampi pucchāmi,
kaccittha parisuddhā, parisuddhetthāyyāyo, tasmā tuṇhī, evametaṃ dhārayāmīti.</p>

<p class="endsection">sekhiyā niṭṭhitā.</p>

<h2 id="as.">adhikaraṇasamathā</h2>

<p>
<!-- <a class="parno" id="></a> -->
ime kho panāyyāyo, satta adhikaraṇasamathā dhammā uddesaṃ āgacchanti.</p>

<p><!-- <a class="parno" id="></a> -->
uppannuppannānaṃ adhikaraṇānaṃ samathāya vūpasamāya.</p>
<hr>

<p><span class="parno">1</span>
sammukhāvinayo dātabbo.</p>

<p><span class="parno">2</span>
sativinayo dātabbo.</p>

<p><span class="parno">3</span>
amūḷhavinayo dātabbo.</p>

<p><span class="parno">4</span>
paṭiññāya kāretabbaṃ.</p>

<p><span class="parno">5</span>
yebhuyyasikā.</p>

<p><span class="parno">6</span>
tassapāpiyasikā.</p>
<hr>

<p><span class="parno">7</span>
tiṇavatthārakoti.</p>
<hr>

<p>
<!-- <a class="parno" id="></a> -->
uddiṭṭhā kho ayyāyo satta adhikaraṇasamathā dhammā. tatthāyyāyo pucchāmi,
kaccittha parisuddhā, dutiyampi pucchāmi, kaccittha parisuddhā , tatiyampi
pucchāmi, kaccittha parisuddhā, parisuddhetthāyyāyo, tasmā tuṇhī, evametaṃ
dhārayāmīti.</p>

<p class="endsection">adhikaraṇasamathā niṭṭhitā.</p>

<p>
<span class="parno">294</span>
uddiṭṭhaṃ kho ayyāyo nidānaṃ, uddiṭṭhā aṭṭha pārājikā dhammā, uddiṭṭhā
sattarasa sanghādisesā dhammā, uddiṭṭhā tiṃsa nissaggiyā pācittiyā dhammā,
uddiṭṭhā chasaṭṭhi satā pācittiyā dhammā, uddiṭṭhā aṭṭha pāṭidesanīyā dhammā,
uddiṭṭhā sekhiyā dhammā, uddiṭṭhā satta adhikaraṇasamathā dhammā. ettakaṃ tassa
bhagavato suttāgataṃ suttapariyāpannaṃ anvaddhamāsaṃ uddesaṃ āgacchati, tattha
sabbāheva samaggāhi sammodamānāhi avivadamānāhi sikkhitabbanti.</p>
<p class="endsection">vitthāruddeso catuttho.</p>

<p class="endsutta">bhikkhunipātimokkhaṃ niṭṭhitaṃ.</p>
</div>
</section>

<div id="nextprev"><a id="previous-sutta" href="../vi/bi-vb.html"></a><a id="next-sutta" href="../vi/kd.html"></a></div>

</div><!--content-->
<footer>
<div id="breadcrumbs">
<a href="../home/index.html">Home</a><a href="../vi/vi.html">Vinaya Pitaka</a>Bhikkhunī Pāṭimokkha
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
