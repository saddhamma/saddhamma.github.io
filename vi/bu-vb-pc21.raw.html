<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Vibhanga (Bhikkhu) - Pācittiya 21</title>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
</head>
<body>
<div id="container">
<header>
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a class="pressed" href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li>
<li><a class="pressed" href="../vi/bu-vb.html" title="Monk’s Rules">Bhikkhu Vibhanga</a></li>
<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Vinaya Pitaka - Monastic Rules</h2>

	<ul id="vbnav">
	 <li><a href="../vi/bu-vb-pj.html">Pārājikas</a></li>
   <li><a href="../vi/bu-vb-sn.html">Sanghādisesas</a></li>
   <li><a href="../vi/bu-vb-an.html">Aniyatas</a></li>
   <li><a href="../vi/bu-vb-np.html">Nissaggiya Pācittiyas</a></li>
   <li id="active"><a href="../vi/bu-vb-pc.html">Pācittiyas</a></li>
   <li><a href="../vi/bu-vb-pd.html">Pāṭidesanīyas</a></li>
   <li><a href="../vi/bu-vb-sk.html">Sekhiyas</a></li>
	<li><a href="../vi/bu-vb-as.html">Adhikaraṇa-Samathās</a></li>
	</ul>

<h2>Bhikkhu Vibhanga - Pācittiya 21: The Training Rule on The Instruction.</h2>

<div id="metaarea">
<ul class="translator">
<li>A Saddhamma Study Group translation from the Pāḷi text (coming sooner or later)..</li>
</ul>
</div>

<section class="raw_sutta">
<div lang="en">
</div><!--End English-->

<div lang="pi"><!--Pali-->

<h2> </h2>
<h3> </h3>

<p>
<span class="parno">1</span>
<a class="ms" id="p_2V_484"></a>
<a class="msdiv" id="msdiv144"></a>
Tena samayena buddho bhagavā sāvatthiyaṃ viharati jetavane anāthapiṇḍikassa
ārāme. Tena kho pana samayena therā bhikkhū bhikkhuniyo ovadantā lābhino honti
cīvara&shy;piṇḍapāta&shy;senāsana&shy;gilānappaccaya&shy;bhesajja&shy;parikkhārānaṃ. Atha kho
chabbaggiyānaṃ bhikkhūnaṃ etadahosi—  "etarahi kho, āvuso, therā bhikkhū
bhikkhuniyo ovadantā lābhino honti
cīvara&shy;piṇḍapāta&shy;senāsana&shy;gilānappaccaya&shy;bhesajja&shy;parikkhārānaṃ. Handāvuso, mayampi
bhikkhuniyo ovadāmā"ti. Atha kho chabbaggiyā bhikkhū bhikkhuniyo upasankamitvā
etadavocuṃ—  "amhepi, bhaginiyo, upasankamatha; mayampi ovadissāmā"ti.</p>

<p>
<span class="parno">2</span>
<a class="ms" id="p_2V_485"></a>
Atha kho tā bhikkhuniyo yena chabbaggiyā bhikkhū tenupasankamiṃsu;
upasankamitvā chabbaggiye bhikkhū abhivādetvā ekamantaṃ nisīdiṃsu. Atha kho
chabbaggiyā bhikkhū bhikkhunīnaṃ parittaññeva dhammiṃ kathaṃ katvā divasaṃ
tiracchānakathāya vītināmetvā uyyojesuṃ—  "gacchatha, bhaginiyo"ti. Atha kho tā
bhikkhuniyo yena bhagavā tenupasankamiṃsu; upasankamitvā bhagavantaṃ
abhivādetvā ekamantaṃ aṭṭhaṃsu. Ekamantaṃ ṭhitā kho tā bhikkhuniyo bhagavā
etadavoca—  "kacci, bhikkhuniyo, ovādo iddho ahosī"ti? "Kuto, bhante, ovādo
iddho bhavissati. Ayyā chabbaggiyā parittaññeva dhammiṃ kathaṃ katvā divasaṃ
tiracchānakathāya vītināmetvā uyyojesun"ti. Atha kho bhagavā tā bhikkhuniyo
dhammiyā kathāya sandassesi samādapesi samuttejesi sampahaṃsesi. Atha kho tā
bhikkhuniyo bhagavatā dhammiyā kathāya sandassitā samādapitā samuttejitā
sampahaṃsitā bhagavantaṃ abhivādetvā padakkhiṇaṃ katvā pakkamiṃsu.</p>

<p>
<span class="parno">3</span>
<a class="ms" id="p_2V_486"></a>
Atha kho bhagavā etasmiṃ nidāne etasmiṃ pakaraṇe bhikkhusaṇghaṃ sannipātāpetvā
chabbaggiye bhikkhū paṭipucchi—  "saccaṃ kira tumhe, bhikkhave, bhikkhunīnaṃ
parittaññeva dhammiṃ kathaṃ katvā divasaṃ tiracchānakathāya vītināmetvā
uyyojethā"ti? "Saccaṃ, bhagavā"ti. Vigarahi buddho bhagavā … pe …   kathañhi nāma
tumhe, moghapurisā, bhikkhunīnaṃ parittaññeva dhammiṃ kathaṃ katvā divasaṃ
tiracchānakathāya vītināmetvā uyyojessatha. Netaṃ, moghapurisā, appasannānaṃ vā
pasādāya … pe …   vigarahitvā … pe …   dhammiṃ kathaṃ katvā bhikkhū āmantesi—
"anujānāmi, bhikkhave, bhikkhunovādakaṃ sammannituṃ. Evañca pana, bhikkhave,
sammannitabbo. Paṭhamaṃ bhikkhu yācitabbo. Yācitvā byattena bhikkhunā
paṭibalena saṇgho ñāpetabbo— </p>

<p>
<span class="parno">4</span>
<a class="ms" id="p_2V_487"></a>
<a class="msdiv" id="msdiv145"></a>
‘Suṇātu me, bhante, saṇgho. Yadi saṇghassa pattakallaṃ, saṇgho itthannāmaṃ
bhikkhuṃ bhikkhunovādakaṃ sammanneyya. Esā ñatti.</p>

<p>
<span class="parno">5</span>
<a class="ms" id="p_2V_488"></a>
Suṇātu me, bhante, saṇgho. Saṇgho itthannāmaṃ bhikkhuṃ bhikkhunovādakaṃ
sammannati. Yassāyasmato khamati itthannāmassa bhikkhuno bhikkhunovādakassa
sammuti, so tuṇhassa; yassa nakkhamati, so bhāseyya.</p>

<p>
<span class="parno">6</span>
<a class="ms" id="p_2V_489"></a>
Dutiyampi etamatthaṃ vadāmi … pe …   tatiyampi etamatthaṃ vadāmi—  suṇātu me,
bhante, saṇgho. Saṇgho itthannāmaṃ bhikkhuṃ bhikkhunovādakaṃ sammannati.
Yassāyasmato khamati itthannāmassa bhikkhuno bhikkhunovādakassa sammuti, so
tuṇhassa; yassa nakkhamati, so bhāseyya.</p>

<p>
<span class="parno">7</span>
<a class="ms" id="p_2V_490"></a>
Sammato saṇghena itthannāmo bhikkhu bhikkhunovādako. Khamati saṇghassa, tasmā
tuṇhī, evametaṃ dhārayāmī’"ti.</p>

<p>
<span class="parno">8</span>
<a class="ms" id="p_2V_491"></a>
Atha kho bhagavā chabbaggiye bhikkhū anekapariyāyena vigarahitvā
dubbharatāya … pe …   evañca pana, bhikkhave, imaṃ sikkhāpadaṃ uddiseyyātha— </p>
<hr>

<p>
<span class="parno">9</span>
<a class="ms" id="p_2V_492"></a>
<a class="msdiv" id="msdiv146"></a>
<strong class="rule">"Yo pana bhikkhu asammato bhikkhuniyo ovadeyya pācittiyan"</strong>ti.
(<em>21</em>:<strong>70</strong>)</p>

<p>
<span class="parno">10</span>
<a class="ms" id="p_2V_493"></a>
Evañcidaṃ bhagavatā bhikkhūnaṃ sikkhāpadaṃ paññattaṃ hoti.</p>
<hr>

<p>
<span class="parno">11</span>
<a class="ms" id="p_2V_494"></a>
<a class="msdiv" id="msdiv147"></a>
Tena kho pana samayena therā bhikkhū sammatā bhikkhuniyo ovadantā tatheva
lābhino honti cīvara&shy;piṇḍapāta&shy;senāsana&shy;gilānappaccaya&shy;bhesajja&shy;parikkhārānaṃ. Atha
kho chabbaggiyānaṃ bhikkhūnaṃ etadahosi—  "etarahi kho, āvuso, therā bhikkhū
sammatā bhikkhuniyo ovadantā tatheva lābhino honti
cīvara&shy;piṇḍapāta&shy;senāsana&shy;gilānappaccaya&shy;bhesajja&shy;parikkhārānaṃ. Handāvuso, mayampi
nissīmaṃ gantvā aññamaññaṃ bhikkhunovādakaṃ sammannitvā bhikkhuniyo ovadāmā"ti.
Atha kho chabbaggiyā bhikkhū nissīmaṃ gantvā aññamaññaṃ bhikkhunovādakaṃ
sammannitvā bhikkhuniyo upasankamitvā etadavocuṃ—  "mayampi, bhaginiyo,
sammatā. Amhepi upasankamatha. Mayampi ovadissāmā"ti.</p>

<p>
<span class="parno">12</span>
<a class="ms" id="p_2V_495"></a>
Atha kho tā bhikkhuniyo yena chabbaggiyā bhikkhū tenupasankamiṃsu;
upasankamitvā chabbaggiye bhikkhū abhivādetvā ekamantaṃ nisīdiṃsu. Atha kho
chabbaggiyā bhikkhū bhikkhunīnaṃ parittaññeva dhammiṃ kathaṃ katvā divasaṃ
tiracchānakathāya vītināmetvā uyyojesuṃ—  "gacchatha, bhaginiyo"ti. Atha kho tā
bhikkhuniyo yena bhagavā tenupasankamiṃsu; upasankamitvā bhagavantaṃ
abhivādetvā ekamantaṃ aṭṭhaṃsu. Ekamantaṃ ṭhitā kho tā bhikkhuniyo bhagavā
etadavoca—  "kacci, bhikkhuniyo, ovādo iddho ahosī"ti? "Kuto, bhante, ovādo
iddho bhavissati. Ayyā chabbaggiyā parittaññeva dhammiṃ kathaṃ katvā divasaṃ
tiracchānakathāya vītināmetvā uyyojesun"ti.</p>
<hr>

<p>
<span class="parno">13</span>
<a class="ms" id="p_2V_496"></a>
Atha kho bhagavā tā bhikkhuniyo dhammiyā kathāya sandassesi … pe …   atha kho tā
bhikkhuniyo bhagavatā dhammiyā kathāya sandassitā samādapitā samuttejitā
sampahaṃsitā bhagavantaṃ abhivādetvā padakkhiṇaṃ katvā pakkamiṃsu. Atha kho
bhagavā etasmiṃ nidāne etasmiṃ pakaraṇe bhikkhusaṇghaṃ sannipātāpetvā
chabbaggiye bhikkhū paṭipucchi—  "saccaṃ kira tumhe, bhikkhave, bhikkhunīnaṃ
parittaññeva dhammiṃ kathaṃ katvā divasaṃ tiracchānakathāya vītināmetvā
uyyojethā"ti? "Saccaṃ, bhagavā"ti. Vigarahi buddho bhagavā … pe …   kathañhi nāma
tumhe, moghapurisā, bhikkhunīnaṃ parittaññeva dhammiṃ kathaṃ katvā divasaṃ
tiracchānakathāya vītināmetvā uyyojessatha. Netaṃ, moghapurisā, appasannānaṃ vā
pasādāya … pe …   vigarahitvā … pe …   dhammiṃ kathaṃ katvā bhikkhū āmantesi—
"anujānāmi, bhikkhave, aṭṭhahangehi samannāgataṃ bhikkhuṃ bhikkhunovādakaṃ
sammannituṃ. Sīlavā hoti, pātimokkhasaṃvarasaṃvuto viharati ācāragocarasampanno
aṇumattesu vajjesu bhayadassāvī, samādāya sikkhati sikkhāpadesu; bahussuto
hoti sutadharo sutasannicayo, ye te dhammā ādikalyāṇā majjhekalyāṇā
pariyosānakalyāṇā sātthaṃ sabyañjanaṃ kevalaparipuṇṇaṃ parisuddhaṃ
brahmacariyaṃ abhivadanti tathārūpāssa dhammā bahussutā honti dhātā vacasā
paricitā manasā anupekkhitā diṭṭhiyā suppaṭividdhā; ubhayāni kho panassa
pātimokkhāni vitthārena svāgatāni honti suvibhattāni suppavattīni
suvinicchitāni suttaso anubyañjanaso; kalyāṇavāco hoti kalyāṇavākkaraṇo;
yebhuyyena bhikkhunīnaṃ piyo hoti manāpo; paṭibalo hoti bhikkhuniyo ovadituṃ;
na kho panetaṃ bhagavantaṃ uddissa pabbajitāya kāsāyavatthavasanāya garudhammaṃ
ajjhāpannapubbo hoti; vīsativasso vā hoti atirekavīsativasso vā—  anujānāmi,
bhikkhave, imehi aṭṭhahangehi samannāgataṃ bhikkhuṃ bhikkhunovādakaṃ
sammannitun"ti.</p>
<hr>

<p>
<span class="parno">14</span>
<a class="ms" id="p_2V_497"></a>
<a class="msdiv" id="msdiv148"></a>
<strong>Yo panā</strong>ti yo yādiso … pe …
<strong>bhikkhū</strong>ti … pe …   ayaṃ imasmiṃ atthe adhippeto bhikkhūti.</p>

<p>
<span class="parno">15</span>
<a class="ms" id="p_2V_498"></a>
<strong>Asammato</strong> nāma ñatticatutthena kammena asammato.</p>

<p>
<span class="parno">16</span>
<a class="ms" id="p_2V_499"></a>
<strong>Bhikkhuniyo</strong> nāma ubhatosaṇghe upasampannā.</p>

<p>
<span class="parno">17</span>
<a class="ms" id="p_2V_500"></a>
<strong>Ovadeyyā</strong>ti aṭṭhahi garudhammehi ovadati, āpatti pācittiyassa.
Aññena dhammena ovadati, āpatti dukkaṭassa. Ekatoupasampannaṃ ovadati, āpatti
dukkaṭassa.</p>

<p>
<span class="parno">18</span>
<a class="ms" id="p_2V_501"></a>
<a class="msdiv" id="msdiv149"></a>
Tena sammatena bhikkhunā pariveṇaṃ sammajjitvā pānīyaṃ paribhojanīyaṃ
upaṭṭhāpetvā āsanaṃ paññapetvā dutiyaṃ gahetvā nisīditabbaṃ. Bhikkhunīhi tattha
gantvā taṃ bhikkhuṃ abhivādetvā ekamantaṃ nisīditabbaṃ. Tena bhikkhunā
pucchitabbā—  "samaggāttha, bhaginiyo"ti? Sace "samaggāmhāyyā"ti bhaṇanti,
"vattanti, bhaginiyo, aṭṭha garudhammā"ti? Sace "vattantāyyā"ti bhaṇanti, "eso,
bhaginiyo, ovādo"ti niyyādetabbo. Sace "na vattantāyyā"ti bhaṇanti,
osāretabbā. "Vassasatūpasampannāya bhikkhuniyā tadahupasampannassa bhikkhuno
abhivādanaṃ paccuṭṭhānaṃ añjalikammaṃ sāmīcikammaṃ kātabbaṃ; ayampi dhammo
sakkatvā garukatvā mānetvā pūjetvā yāvajīvaṃ anatikkamanīyo. Na bhikkhuniyā
abhikkhuke āvāse vassaṃ vasitabbaṃ; ayampi dhammo sakkatvā garukatvā mānetvā
pūjetvā yāvajīvaṃ anatikkamanīyo. Anvaddhamāsaṃ bhikkhuniyā bhikkhusaṇghato dve
dhammā paccāsīsitabbā uposathapucchakañca ovādūpasankamanañca, ayampi
dhammo … pe …   vassaṃ vuṭṭhāya bhikkhuniyā ubhatosaṇghe tīhi ṭhānehi pavāretabbaṃ
diṭṭhena vā sutena vā parisankāya vā; ayampi dhammo … pe …   garudhammaṃ
ajjhāpannāya bhikkhuniyā ubhatosaṇghe pakkhamānattaṃ caritabbaṃ; ayampi
dhammo … pe …   dve vassāni chasu dhammesu sikkhitasikkhāya sikkhamānāya
ubhatosaṇghe upasampadā pariyesitabbā; ayampi dhammo … pe …   na bhikkhuniyā kenaci
pariyāyena bhikkhu akkositabbo paribhāsitabbo; ayampi dhammo … pe …   ajjatagge
ovaṭo bhikkhunīnaṃ bhikkhūsu vacanapatho, anovaṭo bhikkhūnaṃ bhikkhunīsu
vacanapatho; ayampi dhammo sakkatvā garukatvā mānetvā pūjetvā yāvajīvaṃ
anatikkamanīyo"ti.</p>

<p>
<span class="parno">19</span>
<a class="ms" id="p_2V_502"></a>
Sace "samaggāmhāyyā"ti bhaṇantaṃ aññaṃ dhammaṃ bhaṇati, āpatti dukkaṭassa. Sace
"vaggāmhāyyā"ti bhaṇantaṃ aṭṭha garudhamme bhaṇati, āpatti dukkaṭassa. Ovādaṃ
aniyyādetvā aññaṃ dhammaṃ bhaṇati, āpatti dukkaṭassa.</p>
<hr>

<p>
<span class="parno">20</span>
<a class="ms" id="p_2V_503"></a>
<a class="msdiv" id="msdiv150"></a>
Adhammakamme adhammakammasaññī vaggaṃ bhikkhunisaṇghaṃ vaggasaññī ovadati,
āpatti pācittiyassa. Adhammakamme adhammakammasaññī vaggaṃ bhikkhunisaṇghaṃ
vematiko ovadati, āpatti pācittiyassa. Adhammakamme adhammakammasaññī vaggaṃ
bhikkhunisaṇghaṃ samaggasaññī ovadati, āpatti pācittiyassa.</p>

<p>
<span class="parno">21</span>
<a class="ms" id="p_2V_504"></a>
Adhammakamme vematiko vaggaṃ bhikkhunisaṇghaṃ vaggasaññī ovadati, āpatti
pācittiyassa. Adhammakamme vematiko vaggaṃ bhikkhunisaṇghaṃ vematiko ovadati,
āpatti pācittiyassa. Adhammakamme vematiko vaggaṃ bhikkhunisaṇghaṃ samaggasaññī
ovadati, āpatti pācittiyassa.</p>

<p>
<span class="parno">22</span>
<a class="ms" id="p_2V_505"></a>
Adhammakamme dhammakammasaññī vaggaṃ bhikkhunisaṇghaṃ vaggasaññī ovadati,
āpatti pācittiyassa. Adhammakamme dhammakammasaññī vaggaṃ bhikkhunisaṇghaṃ
vematiko ovadati, āpatti pācittiyassa. Adhammakamme dhammakammasaññī vaggaṃ
bhikkhunisaṇghaṃ samaggasaññī ovadati, āpatti pācittiyassa.</p>

<p>
<span class="parno">23</span>
<a class="ms" id="p_2V_506"></a>
Adhammakamme adhammakammasaññī samaggaṃ bhikkhunisaṇghaṃ vaggasaññī ovadati,
āpatti pācittiyassa. Adhammakamme adhammakammasaññī samaggaṃ bhikkhunisaṇghaṃ
vematiko ovadati, āpatti pācittiyassa. Adhammakamme adhammakammasaññī samaggaṃ
bhikkhunisaṇghaṃ samaggasaññī ovadati, āpatti pācittiyassa.</p>
<hr>

<p>
<span class="parno">24</span>
<a class="ms" id="p_2V_507"></a>
Adhammakamme vematiko samaggaṃ bhikkhunisaṇghaṃ vaggasaññī ovadati … pe …
vematiko ovadati … pe …   samaggasaññī ovadati, āpatti pācittiyassa.</p>

<p>
<span class="parno">25</span>
<a class="ms" id="p_2V_508"></a>
Adhammakamme dhammakammasaññī samaggaṃ bhikkhunisaṇghaṃ vaggasaññī ovadati … pe …
vematiko ovadati … pe …   samaggasaññī ovadati, āpatti pācittiyassa.</p>

<p>
<span class="parno">26</span>
<a class="ms" id="p_2V_509"></a>
<a class="msdiv" id="msdiv151"></a>
Dhammakamme adhammakammasaññī vaggaṃ bhikkhunisaṇghaṃ vaggasaññī ovadati,
āpatti dukkaṭassa. Dhammakamme adhammakammasaññī vaggaṃ bhikkhunisaṇghaṃ
vematiko ovadati … pe …   samaggasaññī ovadati, āpatti dukkaṭassa.</p>

<p>
<span class="parno">27</span>
<a class="ms" id="p_2V_510"></a>
Dhammakamme vematiko vaggaṃ bhikkhunisaṇghaṃ vaggasaññī ovadati … pe …   vematiko
ovadati … pe …   samaggasaññī ovadati, āpatti dukkaṭassa.</p>
<hr>

<p>
<span class="parno">28</span>
<a class="ms" id="p_2V_511"></a>
Dhammakamme dhammakammasaññī vaggaṃ bhikkhunisaṇghaṃ vaggasaññī ovadati … pe …
vematiko ovadati … pe …   samaggasaññī ovadati, āpatti dukkaṭassa.</p>

<p>
<span class="parno">29</span>
<a class="ms" id="p_2V_512"></a>
Dhammakamme adhammakammasaññī samaggaṃ bhikkhunisaṇghaṃ vaggasaññī ovadati … pe …
vematiko ovadati … pe …   samaggasaññī ovadati, āpatti dukkaṭassa.</p>

<p>
<span class="parno">30</span>
<a class="ms" id="p_2V_513"></a>
Dhammakamme vematiko samaggaṃ bhikkhunisaṇghaṃ vaggasaññī ovadati … pe …   vematiko
ovadati … pe …   samaggasaññī ovadati, āpatti dukkaṭassa.</p>

<p>
<span class="parno">31</span>
<a class="ms" id="p_2V_514"></a>
Dhammakamme dhammakammasaññī samaggaṃ bhikkhunisaṇghaṃ vaggasaññī ovadati,
āpatti dukkaṭassa. Dhammakamme dhammakammasaññī samaggaṃ bhikkhunisaṇghaṃ
vematiko ovadati, āpatti dukkaṭassa. Dhammakamme dhammakammasaññī samaggaṃ
bhikkhunisaṇghaṃ samaggasaññī ovadati, anāpatti.</p>
<hr>

<p>
<span class="parno">32</span>
<a class="ms" id="p_2V_515"></a>
<a class="msdiv" id="msdiv152"></a>
Anāpatti—  uddesaṃ dento, paripucchaṃ dento, "osārehi ayyā"ti vuccamāno,
osāreti, pañhaṃ pucchati, pañhaṃ puṭṭho katheti, aññassatthāya bhaṇantaṃ
bhikkhuniyo suṇanti, sikkhamānāya, sāmaṇeriyā, ummattakassa, ādikammikassāti.</p>
<p class="endsutta">
<span class="parno">33</span>
<a class="ms" id="p_2V_516"></a>
Ovādasikkhāpadaṃ niṭṭhitaṃ paṭhamaṃ.</p>

</div><!--End Pali-->

<div id="nextprev"><a id="previous-sutta" href="../vi/bu-vb-pc20.html"></a><a id="next-sutta" href="../vi/bu-vb-pc22.html"></a></div>
</section>
</div><!--content-->
<footer>
<div id="breadcrumbs">
<a href="../home/index.html">Home</a><a href="../vi/vi.html">Vinaya Pitaka</a><a href="../vi/bu-vb.html">Bhikkhu Vibhanga</a><a href="../vi/bu-vb-pc.html">Pācittiyas</a>Pācittiya 21
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
