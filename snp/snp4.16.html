<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Sutta Nipata 4:16</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a class="pressed" href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Sutta Nipata Chapter 4: The Eights - Atthakavagga</h2>

<div id="wb_TabMenu" style="position:relative;left:6px;top:0px;width:930px;height:36px;z-index:0;">
<div id="TabMenu">
<ul>
<li><a href="../snp/snp1.html"><span>1. The Snake</span></a></li>
<li><a href="../snp/snp2.html"><span>2. The Minor Chapter</span></a></li>
<li><a href="../snp/snp3.html"><span>3. The Great Chapter</span></a></li>
<li id="active"><a href="../snp/snp4.html"><span>4. The Eights</span></a></li>
<li><a href="../snp/snp5.html"><span>5. Way to the Beyond</span></a></li>
</ul>
</div></div>

<div id="metaarea">
<ul class="translator">
<li><span>Translated from the Pali by Ebo Croffie (coming sooner or later).</span>
</span></span></span>
</li>
</ul>
</div>

<section class="raw_sutta">
<div lang="en">
</div>

<div lang="pi">
<h2>Sāriputtasutta</h2>
<blockquote>

<p><span class="speaker">(iccāyasmā sāriputto):</span><br>
<span class="parno">955</span><a id="p_18Sn_1138" class="ms"></a> "Na me diṭṭho ito pubbe,<br> Na suto uda kassaci;<br>
Evaṃ vagguvado satthā,<br>
Tusitā gaṇimāgato.
</p>

<p><span class="parno">956</span><a class="brnum" id="br2"></a><a id="p_18Sn_1139" class="ms"></a>
Sadevakassa lokassa,<br> yathā dissati cakkhumā;<br>
Sabbaṃ tamaṃ vinodetvā,<br>
ekova ratimajjhagā.
</p>

<p><span class="parno">957</span><a class="brnum" id="br3"></a><a id="p_18Sn_1140" class="ms"></a>
Taṃ buddhaṃ asitaṃ tādiṃ,<br> akuhaṃ gaṇimāgataṃ;<br>
Bahūnamidha baddhānaṃ,<br>
atthi pañhena āgamaṃ.
</p>

<p><span class="parno">958</span><a class="brnum" id="br4"></a><a id="p_18Sn_1141" class="ms"></a>
Bhikkhuno vijigucchato,<br> bhajato rittamāsanaṃ;<br>
Rukkhamūlaṃ susānaṃ vā,<br>
pabbatānaṃ guhāsu vā.
</p>

<p><span class="parno">959</span><a class="brnum" id="br5"></a><a id="p_18Sn_1142" class="ms"></a>
Uccāvacesu sayanesu,<br> kīvanto tattha bheravā;<br>
Yehi bhikkhu na vedheyya,<br>
nigghose sayanāsane.
</p>

<p><span class="parno">960</span><a class="brnum" id="br6"></a><a id="p_18Sn_1143" class="ms"></a>
Katī parissayā loke,<br> gacchato agataṃ disaṃ;<br>
Ye bhikkhu abhisambhave,<br>
pantamhi sayanāsane.
</p>

<p><span class="parno">961</span><a class="brnum" id="br7"></a><a id="p_18Sn_1144" class="ms"></a>
Kyāssa byappathayo assu,<br> kyāssassu idha gocarā;<br>
Kāni sīlabbatānāssu,<br>
pahitattassa bhikkhuno.
</p>

<p><span class="parno">962</span><a class="brnum" id="br8"></a><a id="p_18Sn_1145" class="ms"></a>
Kaṃ so sikkhaṃ samādāya,<br> ekodi nipako sato;<br>
Kammāro rajatasseva,<br>
niddhame malamattano".
</p>

</blockquote>
<hr>
<blockquote>

<p><span class="speaker">(sāriputtāti bhagavā):</span><br>
<span class="parno">963</span><a class="brnum" id="br9"></a><a id="p_18Sn_1146" class="ms"></a> "Vijigucchamānassa yadidaṃ phāsu,<br> Rittāsanaṃ sayanaṃ sevato ce;<br>
Sambodhikāmassa yathānudhammaṃ,<br>
Taṃ te pavakkhāmi yathā pajānaṃ.
</p>

<p><span class="parno">964</span><a class="brnum" id="br10"></a><a id="p_18Sn_1147" class="ms"></a>
Pañcannaṃ dhīro bhayānaṃ na bhāye,<br> Bhikkhu sato sapariyantacārī;<br>
Ḍaṃsādhipātānaṃ sarīsapānaṃ,<br>
Manussaphassānaṃ catuppadānaṃ.
</p>

<p><span class="parno">965</span><a class="brnum" id="br11"></a><a id="p_18Sn_1148" class="ms"></a>
Paradhammikānampi na santaseyya,<br> Disvāpi tesaṃ bahubheravāni;<br>
Athāparāni abhisambhaveyya,<br>
Parissayāni kusalānuesī.
</p>

<p><span class="parno">966</span><a class="brnum" id="br12"></a><a id="p_18Sn_1149" class="ms"></a>
Ātankaphassena khudāya phuṭṭho,<br> Sītaṃ athuṇhaṃ adhivāsayeyya;<br>
So tehi phuṭṭho bahudhā anoko,<br>
Viriyaṃ parakkammadaḷhaṃ kareyya.
</p>

<p><span class="parno">967</span><a class="brnum" id="br13"></a><a id="p_18Sn_1150" class="ms"></a>
Theyyaṃ na kāre na musā bhaṇeyya,<br> Mettāya phasse tasathāvarāni;<br>
Yadāvilattaṃ manaso vijaññā,<br>
Kaṇhassa pakkhoti vinodayeyya.
</p>

</blockquote>
<hr>
<blockquote>

<p><span class="parno">968</span><a class="brnum" id="br14"></a><a id="p_18Sn_1151" class="ms"></a>
Kodhātimānassa vasaṃ na gacche,<br> Mūlampi tesaṃ palikhañña tiṭṭhe;<br>
Athappiyaṃ vā pana appiyaṃ vā,<br>
Addhā bhavanto abhisambhaveyya.
</p>

<p><span class="parno">969</span><a class="brnum" id="br15"></a><a id="p_18Sn_1152" class="ms"></a>
Paññaṃ purakkhatvā kalyāṇapīti,<br> Vikkhambhaye tāni parissayāni;<br>
Aratiṃ sahetha sayanamhi pante,<br>
Caturo sahetha paridevadhamme.
</p>

<p><span class="parno">970</span><a class="brnum" id="br16"></a><a id="p_18Sn_1153" class="ms"></a>
Kiṃsū asissāmi kuva vā asissaṃ,<br> Dukkhaṃ vata settha kvajja sessaṃ;<br>
Ete vitakke paridevaneyye,<br>
Vinayetha sekho aniketacārī.
</p>

<p><span class="parno">971</span><a class="brnum" id="br17"></a><a id="p_18Sn_1154" class="ms"></a>
Annañca laddhā vasanañca kāle,<br> Mattaṃ so jaññā idha tosanatthaṃ;<br>
So tesu gutto yatacāri gāme,<br>
Rusitopi vācaṃ pharusaṃ na vajjā.
</p>

<p><span class="parno">972</span><a class="brnum" id="br18"></a><a id="p_18Sn_1155" class="ms"></a>
Okkhittacakkhu na ca pādalolo,<br> Jhānānuyutto bahujāgarassa;<br>
Upekkhamārabbha samāhitatto,<br>
Takkāsayaṃ kukkucciyūpachinde.
</p>

<p><span class="parno">973</span><a class="brnum" id="br19"></a><a id="p_18Sn_1156" class="ms"></a>
Cudito vacībhi satimābhinande,<br> Sabrahmacārīsu khilaṃ pabhinde;<br>
Vācaṃ pamuñce kusalaṃ nātivelaṃ,<br>
Janavādadhammāya na cetayeyya.
</p>

<p><span class="parno">974</span><a class="brnum" id="br20"></a><a id="p_18Sn_1157" class="ms"></a>
Athāparaṃ pañca rajāni loke,<br> Yesaṃ satīmā vinayāya sikkhe;<br>
Rūpesu saddesu atho rasesu,<br>
Gandhesu phassesu sahetha rāgaṃ.
</p>

<p><span class="parno">975</span><a class="brnum" id="br21"></a><a id="p_18Sn_1158" class="ms"></a>
Etesu dhammesu vineyya chandaṃ,<br> Bhikkhu satimā suvimuttacitto;<br>
Kālena so sammā dhammaṃ parivīmaṃsamāno,<br>
Ekodibhūto vihane tamaṃ so"ti.
</p>
</blockquote>
<p class="endsection">Sāriputtasuttaṃ soḷasamaṃ.</p>
<p class="endsutta">Aṭṭhakavaggo catuttho.</p><blockquote class="uddanagatha">
<p><a id="p_18Sn_1162" class="ms"></a>
Kāmaṃ guhañca duṭṭhā ca,<br> suddhañca paramā jarā;<br>
Metteyyo ca pasūro ca,<br>
māgaṇḍi purābhedanaṃ.
</p>

<p><a id="p_18Sn_1163" class="ms"></a>
Kalahaṃ dve ca byūhāni,<br> punadeva tuvaṭṭakaṃ;<br>
Attadaṇḍavaraṃ suttaṃ,<br>
therapuṭṭhena soḷasa;<br>
Iti etāni suttāni,<br>
sabbānaṭṭhakavaggikāti.
</p>
</blockquote>
</div>
</section>
<div id="nextprev"><a id="previous-sutta" href="../snp/snp4.15.html"></a><a id="next-sutta" href="../snp/snp5.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikāya</a><a href="../snp/snp.html">Sutta Nipata</a><a href="../snp/snp4.html">Chapter 4: The Eights</a>4:16 Sariputta
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
