<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Sutta Nipata 1.7</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a class="pressed" href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="topmenu" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
<li class="topmenu" id="bq"><a href="../bq/bq.html">Buddha</a></li>
<li class="topmenu" id="dq"><a href="../dq/dq.html">Dhamma</a></li>
<li class="topmenu" id="sq"><a href="../sq/sq.html">Sangha</a></li>
<li class="topmenu" id="et"><a href="../et/et.html">Training</a></li>
<li class="topmenu" id="es"><a href="../es/es.html">Samadhi</a></li>
<li class="topmenu" id="ev"><a href="../ev/ev.html">Vigilance</a></li>
<li class="topmenu" id="nh"><a href="../nh/nh.html">Noble Hospitality</a></li>
<li class="topmenu" id="nt"><a href="../nt/nt.html">Notes on Dhamma</a></li>
<li class="toplast" id="qa"><a href="../qa/qa.html">Questions & Answers</a></li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Sutta Nipata Chapter 1: The Chapter of the Snake - Uragavagga</h2>
<div id="wb_TabMenu" style="position:relative;left:6px;top:0px;width:930px;height:36px;z-index:0;">
<div id="TabMenu">
<ul>
<li id="active"><a href="../snp/snp1.html"><span>1. The Snake</span></a></li>
<li><a href="../snp/snp2.html"><span>2. The Minor Chapter</span></a></li>
<li><a href="../snp/snp3.html"><span>3. The Great Chapter</span></a></li>
<li><a href="../snp/snp4.html"><span>4. The Eights</span></a></li>
<li><a href="../snp/snp5.html"><span>5. Way to the Beyond</span></a></li>
</ul>
</div></div>

<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span>
</span></span></span>
</li>
</ul>
</div>

<section class="raw_sutta">
<div lang="en">
</div>

<div lang="pi">
<h2>Vasalasutta</h2>

<p><a id="p_18Sn_133" class="ms"></a> <span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho bhagavā pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi. Tena kho pana samayena aggikabhāradvājassa brāhmaṇassa nivesane aggi pajjalito hoti āhuti paggahitā. Atha kho bhagavā sāvatthiyaṃ sapadānaṃ piṇḍāya caramāno yena aggikabhāradvājassa brāhmaṇassa nivesanaṃ tenupasankami.</p>

<p><a id="p_18Sn_134" class="ms"></a>
Addasā kho aggikabhāradvājo brāhmaṇo bhagavantaṃ dūratova āgacchantaṃ. Disvāna bhagavantaṃ etadavoca:  "tatreva, muṇḍaka; tatreva, samaṇaka; tatreva, vasalaka, tiṭṭhāhī"ti.</p>

<p><a id="p_18Sn_135" class="ms"></a>
Evaṃ vutte, bhagavā aggikabhāradvājaṃ brāhmaṇaṃ etadavoca:  "jānāsi pana tvaṃ, brāhmaṇa, vasalaṃ vā vasalakaraṇe vā dhamme"ti? "Na khvāhaṃ, bho gotama, jānāmi vasalaṃ vā vasalakaraṇe vā dhamme; sādhu me bhavaṃ gotamo tathā dhammaṃ desetu, yathāhaṃ jāneyyaṃ vasalaṃ vā vasalakaraṇe vā dhamme"ti. "Tena hi, brāhmaṇa, suṇāhi, sādhukaṃ manasi karohi; bhāsissāmī"ti. "Evaṃ, bho"ti kho aggikabhāradvājo brāhmaṇo bhagavato paccassosi. Bhagavā etadavoca: </p>

<blockquote>

<p></p>

<p><span class="parno">116</span><a id="p_18Sn_136" class="ms"></a>
"Kodhano upanāhī ca,<br> pāpamakkhī ca yo naro;<br>
Vipannadiṭṭhi māyāvī,<br>
taṃ jaññā vasalo iti.
</p>

<p><span class="parno">117</span><a class="brnum" id="br2"></a><a id="p_18Sn_137" class="ms"></a>
Ekajaṃ vā dvijaṃ vāpi,<br> yodha pāṇaṃ vihiṃsati;<br>
Yassa pāṇe dayā natthi,<br>
taṃ jaññā vasalo iti.
</p>

<p><span class="parno">118</span><a class="brnum" id="br3"></a><a id="p_18Sn_138" class="ms"></a>
Yo hanti parirundhati,<br> gāmāni nigamāni ca;<br>
Niggāhako samaññāto,<br>
taṃ jaññā vasalo iti.
</p>

<p><span class="parno">119</span><a class="brnum" id="br4"></a><a id="p_18Sn_139" class="ms"></a>
Gāme vā yadi vā raññe,<br> yaṃ paresaṃ mamāyitaṃ;<br>
Theyyā adinnamādeti,<br>
taṃ jaññā vasalo iti.
</p>

<p><span class="parno">120</span><a class="brnum" id="br5"></a><a id="p_18Sn_140" class="ms"></a>
Yo have iṇamādāya,<br> cujjamāno palāyati;<br>
Na hi te iṇamatthīti,<br>
taṃ jaññā vasalo iti.
</p>

<p><span class="parno">121</span><a class="brnum" id="br6"></a><a id="p_18Sn_141" class="ms"></a>
Yo ve kiñcikkhakamyatā,<br> panthasmiṃ vajantaṃ janaṃ;<br>
Hantvā kiñcikkhamādeti,<br>
taṃ jaññā vasalo iti.
</p>
</blockquote>
<hr>
<blockquote>

<p><span class="parno">122</span><a class="brnum" id="br7"></a><a id="p_18Sn_142" class="ms"></a>
Attahetu parahetu,<br> dhanahetu ca yo naro;<br>
Sakkhipuṭṭho musā brūti,<br>
taṃ jaññā vasalo iti.
</p>

<p><span class="parno">123</span><a class="brnum" id="br8"></a><a id="p_18Sn_143" class="ms"></a>
Yo ñātīnaṃ sakhīnaṃ vā,<br> dāresu paṭidissati;<br>
Sāhasā sampiyena vā,<br>
taṃ jaññā vasalo iti.
</p>

<p><span class="parno">124</span><a class="brnum" id="br9"></a><a id="p_18Sn_144" class="ms"></a>
Yo mātaraṃ pitaraṃ vā,<br> jiṇṇakaṃ gatayobbanaṃ;<br>
Pahu santo na bharati,<br>
taṃ jaññā vasalo iti.
</p>

<p><span class="parno">125</span><a class="brnum" id="br10"></a><a id="p_18Sn_145" class="ms"></a>
Yo mātaraṃ pitaraṃ vā,<br> Bhātaraṃ bhaginiṃ sasuṃ;<br>
Hanti roseti vācāya,<br>
Taṃ jaññā vasalo iti.
</p>

<p><span class="parno">126</span><a class="brnum" id="br11"></a><a id="p_18Sn_146" class="ms"></a>
Yo atthaṃ pucchito santo,<br> Anatthamanusāsati;<br>
Paṭicchannena manteti,<br>
Taṃ jaññā vasalo iti.
</p>

<p><span class="parno">127</span><a class="brnum" id="br12"></a><a id="p_18Sn_147" class="ms"></a>
Yo katvā pāpakaṃ kammaṃ,<br> Mā maṃ jaññāti icchati;<br>
Yo paṭicchannakammanto,<br>
Taṃ jaññā vasalo iti.
</p>

<p><span class="parno">128</span><a class="brnum" id="br13"></a><a id="p_18Sn_148" class="ms"></a>
Yo ve parakulaṃ gantvā,<br> Bhutvāna sucibhojanaṃ;<br>
Āgataṃ nappaṭipūjeti,<br>
Taṃ jaññā vasalo iti.
</p>

<p><span class="parno">129</span><a class="brnum" id="br14"></a><a id="p_18Sn_149" class="ms"></a>
Yo brāhmaṇaṃ samaṇaṃ vā,<br> Aññaṃ vāpi vanibbakaṃ;<br>
Musāvādena vañceti,<br>
Taṃ jaññā vasalo iti.
</p>

<p><span class="parno">130</span><a class="brnum" id="br15"></a><a id="p_18Sn_150" class="ms"></a>
Yo brāhmaṇaṃ samaṇaṃ vā,<br> Bhattakāle upaṭṭhite;<br>
Roseti vācā na ca deti,<br>
Taṃ jaññā vasalo iti.
</p>

<p><span class="parno">131</span><a class="brnum" id="br16"></a><a id="p_18Sn_151" class="ms"></a>
Asataṃ yodha pabrūti,<br> Mohena paliguṇṭhito;<br>
Kiñcikkhaṃ nijigīsāno,<br>
Taṃ jaññā vasalo iti.
</p>
</blockquote>
<hr>
<blockquote>

<p><span class="parno">132</span><a class="brnum" id="br17"></a><a id="p_18Sn_152" class="ms"></a>
Yo cattānaṃ samukkaṃse,<br> Pare ca mavajānāti;<br>
Nihīno sena mānena,<br>
Taṃ jaññā vasalo iti.
</p>

<p><span class="parno">133</span><a class="brnum" id="br18"></a><a id="p_18Sn_153" class="ms"></a>
Rosako kadariyo ca,<br> Pāpiccho maccharī saṭho;<br>
Ahiriko anottappī,<br>
Taṃ jaññā vasalo iti.
</p>

<p><span class="parno">134</span><a class="brnum" id="br19"></a><a id="p_18Sn_154" class="ms"></a>
Yo buddhaṃ paribhāsati,<br> Atha vā tassa sāvakaṃ;<br>
Paribbājaṃ gahaṭṭhaṃ vā,<br>
Taṃ jaññā vasalo iti.
</p>

<p><span class="parno">135</span><a class="brnum" id="br20"></a><a id="p_18Sn_155" class="ms"></a>
Yo ve anarahaṃ santo,<br> Arahaṃ paṭijānāti;<br>
Coro sabrahmake loke,<br>
Eso kho vasalādhamo;<br>
Ete kho vasalā vuttā,<br>
Mayā yete pakāsitā.
</p>

<p><span class="parno">136</span><a class="brnum" id="br21"></a><a id="p_18Sn_156" class="ms"></a>
Na jaccā vasalo hoti,<br> Na jaccā hoti brāhmaṇo;<br>
Kammunā vasalo hoti,<br>
Kammunā hoti brāhmaṇo.
</p>

<p><span class="parno">137</span><a class="brnum" id="br22"></a><a id="p_18Sn_157" class="ms"></a>
Tadamināpi jānātha,<br> Yathāmedaṃ nidassanaṃ;<br>
Caṇḍālaputto sopāko,<br>
Mātango iti vissuto.
</p>

<p><span class="parno">138</span><a class="brnum" id="br23"></a><a id="p_18Sn_158" class="ms"></a>
So yasaṃ paramaṃ patto,<br> Mātango yaṃ sudullabhaṃ;<br>
Āgacchuṃ tassupaṭṭhānaṃ,<br>
Khattiyā brāhmaṇā bahū.
</p>

<p><span class="parno">139</span><a class="brnum" id="br24"></a><a id="p_18Sn_159" class="ms"></a>
Devayānaṃ abhiruyha,<br> Virajaṃ so mahāpathaṃ;<br>
Kāmarāgaṃ virājetvā,<br>
Brahmalokūpago ahu;<br>
Na naṃ jāti nivāresi,<br>
Brahmalokūpapattiyā.
</p>

<p><span class="parno">140</span><a class="brnum" id="br25"></a><a id="p_18Sn_160" class="ms"></a>
Ajjhāyakakule jātā,<br> Brāhmaṇā mantabandhavā;<br>
Te ca pāpesu kammesu,<br>
Abhiṇhamupadissare.
</p>

<p><span class="parno">141</span><a class="brnum" id="br26"></a><a id="p_18Sn_161" class="ms"></a>
Diṭṭheva dhamme gārayhā,<br> Samparāye ca duggati;<br>
Na ne jāti nivāreti,<br>
Duggatyā garahāya vā.
</p>

<p><span class="parno">142</span><a class="brnum" id="br27"></a><a id="p_18Sn_162" class="ms"></a>
Na jaccā vasalo hoti,<br> Na jaccā hoti brāhmaṇo;<br>
Kammunā vasalo hoti,<br>
Kammunā hoti brāhmaṇo"ti.
</p>

</blockquote>
<hr>

<p><a id="p_18Sn_163" class="ms"></a>
Evaṃ vutte, aggikabhāradvājo brāhmaṇo bhagavantaṃ etadavoca:  "abhikkantaṃ, bho gotama … pe … upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gatan"ti.</p>
<p class="endsection">Vasalasuttaṃ sattamaṃ.</p>

</div>
</section>
<div id="nextprev"><a id="previous-sutta" href="../snp/snp1.6.html"></a><a id="next-sutta" href="../snp/snp1.8.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikāya</a><a href="../snp/snp.html">Sutta Nipata</a><a href="../snp/snp1.html">Chapter 1: The Snake</a>1:7 Vasala Sutta: Who is the Outcast?
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
