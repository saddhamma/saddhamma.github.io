<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Sutta Nipata 3:11</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a class="pressed" href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Sutta Nipata Chapter 3: The Great Chapter - Mahavagga</h2>

<div id="wb_TabMenu" style="position:relative;left:6px;top:0px;width:930px;height:36px;z-index:0;">
<div id="TabMenu">
<ul>
<li><a href="../snp/snp1.html"><span>1. The Snake</span></a></li>
<li><a href="../snp/snp2.html"><span>2. The Minor Chapter</span></a></li>
<li id="active"><a href="../snp/snp3.html"><span>3. The Great Chapter</span></a></li>
<li><a href="../snp/snp4.html"><span>4. The Eights</span></a></li>
<li><a href="../snp/snp5.html"><span>5. Way to the Beyond</span></a></li>
</ul>
</div></div>

<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span>
</span></span></span>
</li>
</ul>
</div>

<section class="raw_sutta">
<div lang="en">
</div>

<div lang="pi">
<h2>Nālakasutta</h2>
<br>
<br>
<blockquote>

<p><span class="parno">679</span><a id="p_18Sn_817" class="ms"></a> Ānandajāte tidasagaṇe patīte,<br> Sakkañca indaṃ sucivasane ca deve;<br>
Dussaṃ gahetvā atiriva thomayante,<br>
Asito isi addasa divāvihāre.
</p>

<p><span class="parno">680</span><a class="brnum" id="br2"></a><a id="p_18Sn_818" class="ms"></a>
Disvāna deve muditamane udagge,<br> Cittiṃ karitvāna idamavoca tattha;
<br>"Kiṃ devasangho atiriva kalyarūpo,<br> Dussaṃ gahetvā ramayatha kiṃ paṭicca.
</p>

<p><span class="parno">681</span><a class="brnum" id="br3"></a><a id="p_18Sn_819" class="ms"></a>
Yadāpi āsī asurehi sangamo,<br> Jayo surānaṃ asurā parājitā;<br>
Tadāpi netādiso lomahaṃsano,<br>
Kimabbhutaṃ daṭṭhu marū pamoditā.
</p>

<p><span class="parno">682</span><a class="brnum" id="br4"></a><a id="p_18Sn_820" class="ms"></a>
Seḷenti gāyanti ca vādayanti ca,<br> Bhujāni phoṭenti ca naccayanti ca;<br>
Pucchāmi vohaṃ merumuddhavāsine,<br>
Dhunātha me saṃsayaṃ khippa mārisā".
</p>

<p>
<br><span class="parno">683</span><a class="brnum" id="br5"></a><a id="p_18Sn_821" class="ms"></a>
"So bodhisatto ratanavaro atulyo,<br> Manussaloke hitasukhatthāya jāto;<br>
Sakyāna gāme janapade lumbineyye,<br>
Tenamha tuṭṭhā atiriva kalyarūpā.
</p>

<p><span class="parno">684</span><a class="brnum" id="br6"></a><a id="p_18Sn_822" class="ms"></a>
So sabbasattuttamo aggapuggalo,<br> Narāsabho sabbapajānamuttamo;<br>
Vattessati cakkamisivhaye vane,<br>
Nadaṃva sīho balavā migābhibhū".
</p>

<p>
<br><span class="parno">685</span><a class="brnum" id="br7"></a><a id="p_18Sn_823" class="ms"></a>
Taṃ saddaṃ sutvā turitamavasarī so,<br> Suddhodanassa tada bhavanaṃ upāvisi;<br>
Nisajja tattha idamavocāsi sakye,
<br>"Kuhiṃ kumāro ahamapi daṭṭhukāmo". </p>

<p>
<br><span class="parno">686</span><a class="brnum" id="br8"></a><a id="p_18Sn_824" class="ms"></a>
Tato kumāraṃ jalitamiva suvaṇṇaṃ,<br> Ukkāmukheva sukusalasampahaṭṭhaṃ;<br>
Daddallamānaṃ siriyā anomavaṇṇaṃ,<br>
Dassesu puttaṃ asitavhayassa sakyā.
</p>

<p><span class="parno">687</span><a class="brnum" id="br9"></a><a id="p_18Sn_825" class="ms"></a>
Disvā kumāraṃ sikhimiva pajjalantaṃ,<br> Tārāsabhaṃva nabhasigamaṃ visuddhaṃ;<br>
Suriyaṃ tapantaṃ saradarivabbhamuttaṃ,<br>
Ānandajāto vipulamalattha pītiṃ.
</p>

<p><span class="parno">688</span><a class="brnum" id="br10"></a><a id="p_18Sn_826" class="ms"></a>
Anekasākhañca sahassamaṇḍalaṃ,<br> Chattaṃ marū dhārayumantalikkhe;<br>
Suvaṇṇadaṇḍā vītipatanti cāmarā,<br>
Na dissare cāmarachattagāhakā.
</p>

<p><span class="parno">689</span><a class="brnum" id="br11"></a><a id="p_18Sn_827" class="ms"></a>
Disvā jaṭī kaṇhasirivhayo isi,<br> Suvaṇṇanikkhaṃ viya paṇḍukambale;<br>
Setañca chattaṃ dhariyanta muddhani,<br>
Udaggacitto sumano paṭiggahe.
</p>

</blockquote>

<hr>

<blockquote>

<p><span class="parno">690</span><a class="brnum" id="br12"></a><a id="p_18Sn_828" class="ms"></a>
Paṭiggahetvā pana sakyapungavaṃ,<br> Jigīsako lakkhaṇamantapāragū;<br>
Pasannacitto giramabbhudīrayi,
<br>"Anuttarāyaṃ dvipadānamuttamo". </p>

<p><span class="parno">691</span><a class="brnum" id="br13"></a><a id="p_18Sn_829" class="ms"></a>
Athattano gamanamanussaranto,<br> Akalyarūpo gaḷayati assukāni;<br>
Disvāna sakyā isimavocuṃ rudantaṃ,
<br>"No ce kumāre bhavissati antarāyo". </p>

<p><span class="parno">692</span><a class="brnum" id="br14"></a><a id="p_18Sn_830" class="ms"></a>
Disvāna sakye isimavoca akalye,<br><span class="dquo"> "</span> Nāhaṃ kumāre ahitamanussarāmi;<br> Na cāpimassa bhavissati antarāyo,<br>
Na orakāyaṃ adhimānasā bhavātha.
</p>

<p><span class="parno">693</span><a class="brnum" id="br15"></a><a id="p_18Sn_831" class="ms"></a>
Sambodhiyaggaṃ phusissatāyaṃ kumāro,<br> So dhammacakkaṃ paramavisuddhadassī;<br>
Vattessatāyaṃ bahujanahitānukampī,<br>
Vitthārikassa bhavissati brahmacariyaṃ.
</p>

<p><span class="parno">694</span><a class="brnum" id="br16"></a><a id="p_18Sn_832" class="ms"></a>
Mamañca āyu na ciramidhāvaseso,<br> Athantarā me bhavissati kālakiriyā;<br>
Sohaṃ na sossaṃ asamadhurassa dhammaṃ,<br>
Tenamhi aṭṭo byasanangato aghāvī".
</p>

<p>
<br><span class="parno">695</span><a class="brnum" id="br17"></a><a id="p_18Sn_833" class="ms"></a>
So sākiyānaṃ vipulaṃ janetvā pītiṃ,<br> Antepuramhā niggamā brahmacārī;<br>
So bhāgineyyaṃ sayaṃ anukampamāno,<br>
Samādapesi asamadhurassa dhamme.
</p>

<p>
<br><span class="parno">696</span><a class="brnum" id="br18"></a><a id="p_18Sn_834" class="ms"></a>
"Buddhoti ghosaṃ yada parato suṇāsi,<br> Sambodhipatto vivarati dhammamaggaṃ;<br>
Gantvāna tattha samayaṃ paripucchamāno,<br>
Carassu tasmiṃ bhagavati brahmacariyaṃ".
</p>

<p>
<br><span class="parno">697</span><a class="brnum" id="br19"></a><a id="p_18Sn_835" class="ms"></a>
Tenānusiṭṭho hitamanena tādinā,<br> Anāgate paramavisuddhadassinā;<br>
So nālako upacitapuññasañcayo,<br>
Jinaṃ patikkhaṃ parivasi rakkhitindriyo.
</p>

<p><span class="parno">698</span><a class="brnum" id="br20"></a><a id="p_18Sn_836" class="ms"></a>
Sutvāna ghosaṃ jinavaracakkavattane,<br> Gantvāna disvā isinisabhaṃ pasanno;<br>
Moneyyaseṭṭhaṃ munipavaraṃ apucchi,<br>
Samāgate asitāvhayassa sāsaneti.
</p>
</blockquote>
<p class="endsection">Vatthugāthā niṭṭhitā.</p>

<hr>

<blockquote>

<p>
<br><span class="parno">699</span><a class="brnum" id="br21"></a><a id="p_18Sn_838" class="ms"></a>
"Aññātametaṃ vacanaṃ,<br> Asitassa yathātathaṃ;<br>
Taṃ taṃ gotama pucchāmi,<br>
Sabbadhammāna pāraguṃ.
</p>

<p><span class="parno">700</span><a class="brnum" id="br22"></a><a id="p_18Sn_839" class="ms"></a>
Anagāriyupetassa,<br> Bhikkhācariyaṃ jigīsato;<br>
Muni pabrūhi me puṭṭho,<br>
Moneyyaṃ uttamaṃ padaṃ".
</p>

<p><span class="speaker">(iti bhagavā):</span><br>
<span class="parno">701</span><a class="brnum" id="br23"></a><a id="p_18Sn_840" class="ms"></a> "Moneyyaṃ te upaññissaṃ,<br> Dukkaraṃ durabhisambhavaṃ;<br>
Handa te naṃ pavakkhāmi,<br>
Santhambhassu daḷho bhava.
</p>

<p><span class="parno">702</span><a class="brnum" id="br24"></a><a id="p_18Sn_841" class="ms"></a>
Samānabhāgaṃ kubbetha,<br> Gāme akkuṭṭhavanditaṃ;<br>
Manopadosaṃ rakkheyya,<br>
Santo anuṇṇato care.
</p>
</blockquote>

<hr>

<blockquote>

<p><span class="parno">703</span><a class="brnum" id="br25"></a><a id="p_18Sn_842" class="ms"></a>
Uccāvacā niccharanti,<br> Dāye aggisikhūpamā;<br>
Nāriyo muniṃ palobhenti,<br>
Tā su taṃ mā palobhayuṃ.
</p>

<p><span class="parno">704</span><a class="brnum" id="br26"></a><a id="p_18Sn_843" class="ms"></a>
Virato methunā dhammā,<br> Hitvā kāme paropare;<br>
Aviruddho asāratto,<br>
Pāṇesu tasathāvare.
</p>

<p><span class="parno">705</span><a class="brnum" id="br27"></a><a id="p_18Sn_844" class="ms"></a>
Yathā ahaṃ tathā ete,<br> Yathā ete tathā ahaṃ;<br>
Attānaṃ upamaṃ katvā,<br>
Na haneyya na ghātaye.
</p>

<p><span class="parno">706</span><a class="brnum" id="br28"></a><a id="p_18Sn_845" class="ms"></a>
Hitvā icchañca lobhañca,<br> Yattha satto puthujjano;<br>
Cakkhumā paṭipajjeyya,<br>
Tareyya narakaṃ imaṃ.
</p>

<p><span class="parno">707</span><a class="brnum" id="br29"></a><a id="p_18Sn_846" class="ms"></a>
Ūnūdaro mitāhāro,<br> Appicchassa alolupo;<br>
Sadā icchāya nicchāto,<br>
Aniccho hoti nibbuto.
</p>

<p><span class="parno">708</span><a class="brnum" id="br30"></a><a id="p_18Sn_847" class="ms"></a>
Sa piṇḍacāraṃ caritvā,<br> Vanantamabhihāraye;<br>
Upaṭṭhito rukkhamūlasmiṃ,<br>
Āsanūpagato muni.
</p>

<p><span class="parno">709</span><a class="brnum" id="br31"></a><a id="p_18Sn_848" class="ms"></a>
Sa jhānapasuto dhīro,<br> Vanante ramito siyā;<br>
Jhāyetha rukkhamūlasmiṃ,<br>
Attānamabhitosayaṃ.
</p>

<p><span class="parno">710</span><a class="brnum" id="br32"></a><a id="p_18Sn_849" class="ms"></a>
Tato ratyā vivasāne,<br> Gāmantamabhihāraye;<br>
Avhānaṃ nābhinandeyya,<br>
Abhihārañca gāmato.
</p>

<p><span class="parno">711</span><a class="brnum" id="br33"></a><a id="p_18Sn_850" class="ms"></a>
Na munī gāmamāgamma,<br> Kulesu sahasā care;<br>
Ghāsesanaṃ chinnakatho,<br>
Na vācaṃ payutaṃ bhaṇe.
</p>

<p><span class="parno">712</span><a class="brnum" id="br34"></a><a id="p_18Sn_851" class="ms"></a>
Alatthaṃ yadidaṃ sādhu,<br> Nālatthaṃ kusalaṃ iti;<br>
Ubhayeneva so tādī,<br>
Rukkhaṃvupanivattati.
</p>
</blockquote>

<hr>

<blockquote>

<p><span class="parno">713</span><a class="brnum" id="br35"></a><a id="p_18Sn_852" class="ms"></a>
Sa pattapāṇi vicaranto,<br> Amūgo mūgasammato;<br>
Appaṃ dānaṃ na hīḷeyya,<br>
Dātāraṃ nāvajāniyā.
</p>

<p><span class="parno">714</span><a class="brnum" id="br36"></a><a id="p_18Sn_853" class="ms"></a>
Uccāvacā hi paṭipadā,<br> Samaṇena pakāsitā;<br>
Na pāraṃ diguṇaṃ yanti,<br>
Nayidaṃ ekaguṇaṃ mutaṃ.
</p>

<p><span class="parno">715</span><a class="brnum" id="br37"></a><a id="p_18Sn_854" class="ms"></a>
Yassa ca visatā natthi,<br> Chinnasotassa bhikkhuno;<br>
Kiccākiccappahīnassa,<br>
Pariḷāho na vijjati.
</p>

<p><span class="parno">716</span><a class="brnum" id="br38"></a><a id="p_18Sn_855" class="ms"></a>
Moneyyaṃ te upaññissaṃ,<br> Khuradhārūpamo bhave;<br>
Jivhāya tālumāhacca,<br>
Udare saññato siyā.
</p>

<p><span class="parno">717</span><a class="brnum" id="br39"></a><a id="p_18Sn_856" class="ms"></a>
Alīnacitto ca siyā,<br> Na cāpi bahu cintaye;<br>
Nirāmagandho asito,<br>
Brahmacariyaparāyaṇo.
</p>

<p><span class="parno">718</span><a class="brnum" id="br40"></a><a id="p_18Sn_857" class="ms"></a>
Ekāsanassa sikkhetha,<br> Samaṇūpāsanassa ca;<br>
Ekattaṃ monamakkhātaṃ,<br>
Eko ce abhiramissasi;<br>
Atha bhāhisi dasadisā.
</p>

<p><span class="parno">719</span><a class="brnum" id="br41"></a><a id="p_18Sn_858" class="ms"></a>
Sutvā dhīrānaṃ nighosaṃ,<br> Jhāyīnaṃ kāmacāginaṃ;<br>
Tato hiriñca saddhañca,<br>
Bhiyyo kubbetha māmako.
</p>

<p><span class="parno">720</span><a class="brnum" id="br42"></a><a id="p_18Sn_859" class="ms"></a>
Taṃ nadīhi vijānātha,<br> Sobbhesu padaresu ca;<br>
Saṇantā yanti kusobbhā,<br>
Tuṇhī yanti mahodadhī.
</p>

<p><span class="parno">721</span><a class="brnum" id="br43"></a><a id="p_18Sn_860" class="ms"></a>
Yadūnakaṃ taṃ saṇati,<br> Yaṃ pūraṃ santameva taṃ;<br>
Aḍḍhakumbhūpamo bālo,<br>
Rahado pūrova paṇḍito.
</p>

<p><span class="parno">722</span><a class="brnum" id="br44"></a><a id="p_18Sn_861" class="ms"></a>
Yaṃ samaṇo bahuṃ bhāsati,<br> Upetaṃ atthasañhitaṃ;<br>
Jānaṃ so dhammaṃ deseti,<br>
Jānaṃ so bahu bhāsati.
</p>

<p><span class="parno">723</span><a class="brnum" id="br45"></a><a id="p_18Sn_862" class="ms"></a>
Yo ca jānaṃ saṃyatatto,<br> Jānaṃ na bahu bhāsati;<br>
Sa munī monamarahati,<br>
Sa munī monamajjhagā"ti.
</p>
</blockquote>
<p class="endsection">Nālakasuttaṃ ekādasamaṃ.</p>
</div>
</section>
<div id="nextprev"><a id="previous-sutta" href="../snp/snp3.10.html"></a><a id="next-sutta" href="../snp/snp3.12.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikāya</a><a href="../snp/snp.html">Sutta Nipata</a><a href="../snp/snp3.html">Chapter 3: The Great Chapter</a>3:11 Nālaka
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
