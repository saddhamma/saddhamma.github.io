<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/favicon.ico">
<title>Sutta Nipata 2.14</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a class="pressed" href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Sutta Nipata Chapter 2: The Minor Chapter - Culavagga</h2>

<div id="wb_TabMenu" style="position:relative;left:6px;top:0px;width:930px;height:36px;z-index:0;">
<div id="TabMenu">
<ul>
<li><a href="../snp/snp1.html"><span>1. The Snake</span></a></li>
<li id="active"><a href="../snp/snp2.html"><span>2. The Minor Chapter</span></a></li>
<li><a href="../snp/snp3.html"><span>3. The Great Chapter</span></a></li>
<li><a href="../snp/snp4.html"><span>4. The Eights</span></a></li>
<li><a href="../snp/snp5.html"><span>5. Way to the Beyond</span></a></li>
</ul>
</div></div>
<div id="metaarea">
<ul class="translator">
<li><span>Translated from the Pali by Ebo Croffie (coming sooner or later).</span>
</span></span></span>
</li>
</ul>
</div>

<section class="raw_sutta">
<div lang="en">
</div>

<div lang="pi">
<h2>Dhammikasutta</h2>

<p><a id="p_18Sn_437" class="ms"></a> <span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho dhammiko upāsako pañcahi upāsakasatehi saddhiṃ yena bhagavā tenupasankami; upasankamitvā bhagavantaṃ abhivādetvā ekamantaṃ nisīdi. Ekamantaṃ nisinno kho dhammiko upāsako bhagavantaṃ gāthāhi ajjhabhāsi: </p>

<blockquote>

<p></p>

<p><span class="parno">376</span><a id="p_18Sn_438" class="ms"></a>
"Pucchāmi taṃ gotama bhūripañña,<br> Kathankaro sāvako sādhu hoti;<br>
Yo vā agārā anagārameti,<br>
Agārino vā panupāsakāse.
</p>

<p><span class="parno">377</span><a class="brnum" id="br2"></a><a id="p_18Sn_439" class="ms"></a>
Tuvañhi lokassa sadevakassa,<br> Gatiṃ pajānāsi parāyaṇañca;<br>
Na catthi tulyo nipuṇatthadassī,<br>
Tuvañhi buddhaṃ pavaraṃ vadanti.
</p>

<p><span class="parno">378</span><a class="brnum" id="br3"></a><a id="p_18Sn_440" class="ms"></a>
Sabbaṃ tuvaṃ ñāṇamavecca dhammaṃ,<br> Pakāsesi satte anukampamāno;<br>
Vivaṭṭacchadosi samantacakkhu,<br>
Virocasi vimalo sabbaloke.
</p>

<p><span class="parno">379</span><a class="brnum" id="br4"></a><a id="p_18Sn_441" class="ms"></a>
Āgañchi te santike nāgarājā,<br> Erāvaṇo nāma jinoti sutvā;<br>
Sopi tayā mantayitvājjhagamā,<br>
Sādhūti sutvāna patītarūpo.
</p>

<p><span class="parno">380</span><a class="brnum" id="br5"></a><a id="p_18Sn_442" class="ms"></a>
Rājāpi taṃ vessavaṇo kuvero,<br> Upeti dhammaṃ paripucchamāno;<br>
Tassāpi tvaṃ pucchito brūsi dhīra,<br>
So cāpi sutvāna patītarūpo.
</p>

<p><span class="parno">381</span><a class="brnum" id="br6"></a><a id="p_18Sn_443" class="ms"></a>
Ye kecime titthiyā vādasīlā,<br> Ājīvakā vā yadi vā nigaṇṭhā;<br>
Paññāya taṃ nātitaranti sabbe,<br>
Ṭhito vajantaṃ viya sīghagāmiṃ.
</p>

<p><span class="parno">382</span><a class="brnum" id="br7"></a><a id="p_18Sn_444" class="ms"></a>
Ye kecime brāhmaṇā vādasīlā,<br> Vuddhā cāpi brāhmaṇā santi keci;<br>
Sabbe tayi atthabaddhā bhavanti,<br>
Ye cāpi aññe vādino maññamānā.
</p>

<p><span class="parno">383</span><a class="brnum" id="br8"></a><a id="p_18Sn_445" class="ms"></a>
Ayañhi dhammo nipuṇo sukho ca,<br> Yoyaṃ tayā bhagavā suppavutto;<br>
Tameva sabbepi sussūsamānā,<br>
Taṃ no vada pucchito buddhaseṭṭha.
</p>

<p><span class="parno">384</span><a class="brnum" id="br9"></a><a id="p_18Sn_446" class="ms"></a>
Sabbepime bhikkhavo sannisinnā,<br> Upāsakā cāpi tatheva sotuṃ;<br>
Suṇantu dhammaṃ vimalenānubuddhaṃ,<br>
Subhāsitaṃ vāsavasseva devā".
</p>

</blockquote>
<hr>
<blockquote>

<p></p>

<p><span class="parno">385</span><a class="brnum" id="br10"></a><a id="p_18Sn_447" class="ms"></a>
"Suṇātha me bhikkhavo sāvayāmi vo,<br> Dhammaṃ dhutaṃ tañca carātha sabbe;<br>
Iriyāpathaṃ pabbajitānulomikaṃ,<br>
Sevetha naṃ atthadaso mutīmā.
</p>

<p><span class="parno">386</span><a class="brnum" id="br11"></a><a id="p_18Sn_448" class="ms"></a>
No ve vikāle vicareyya bhikkhu,<br> Gāme ca piṇḍāya careyya kāle;<br>
Akālacāriñhi sajanti sangā,<br>
Tasmā vikāle na caranti buddhā.
</p>

<p><span class="parno">387</span><a class="brnum" id="br12"></a><a id="p_18Sn_449" class="ms"></a>
Rūpā ca saddā ca rasā ca gandhā,<br> Phassā ca ye sammadayanti satte;<br>
Etesu dhammesu vineyya chandaṃ,<br>
Kālena so pavise pātarāsaṃ.
</p>

<p><span class="parno">388</span><a class="brnum" id="br13"></a><a id="p_18Sn_450" class="ms"></a>
Piṇḍañca bhikkhu samayena laddhā,<br> Eko paṭikkamma raho nisīde;<br>
Ajjhattacintī na mano bahiddhā,<br>
Nicchāraye sangahitattabhāvo.
</p>

<p><span class="parno">389</span><a class="brnum" id="br14"></a><a id="p_18Sn_451" class="ms"></a>
Sacepi so sallape sāvakena,<br> Aññena vā kenaci bhikkhunā vā;<br>
Dhammaṃ paṇītaṃ tamudāhareyya,<br>
Na pesuṇaṃ nopi parūpavādaṃ.
</p>

<p><span class="parno">390</span><a class="brnum" id="br15"></a><a id="p_18Sn_452" class="ms"></a>
Vādañhi eke paṭiseniyanti,<br> Na te pasaṃsāma parittapaññe;<br>
Tato tato ne pasajanti sangā,<br>
Cittañhi te tattha gamenti dūre.
</p>

<p><span class="parno">391</span><a class="brnum" id="br16"></a><a id="p_18Sn_453" class="ms"></a>
Piṇḍaṃ vihāraṃ sayanāsanañca,<br> Āpañca sanghāṭirajūpavāhanaṃ;<br>
Sutvāna dhammaṃ sugatena desitaṃ,<br>
Sankhāya seve varapaññasāvako.
</p>

<p><span class="parno">392</span><a class="brnum" id="br17"></a><a id="p_18Sn_454" class="ms"></a>
Tasmā hi piṇḍe sayanāsane ca,<br> Āpe ca sanghāṭirajūpavāhane;<br>
Etesu dhammesu anūpalitto,<br>
Bhikkhu yathā pokkhare vāribindu.
</p>

</blockquote>
<hr>
<blockquote>

<p><span class="parno">393</span><a class="brnum" id="br18"></a><a id="p_18Sn_455" class="ms"></a>
Gahaṭṭhavattaṃ pana vo vadāmi,<br> Yathākaro sāvako sādhu hoti;<br>
Na hesa labbhā sapariggahena,<br>
Phassetuṃ yo kevalo bhikkhudhammo.
</p>

<p><span class="parno">394</span><a class="brnum" id="br19"></a><a id="p_18Sn_456" class="ms"></a>
Pāṇaṃ na hane na ca ghātayeyya,<br> Na cānujaññā hanataṃ paresaṃ;<br>
Sabbesu bhūtesu nidhāya daṇḍaṃ,<br>
Ye thāvarā ye ca tasā santi loke.
</p>

<p><span class="parno">395</span><a class="brnum" id="br20"></a><a id="p_18Sn_457" class="ms"></a>
Tato adinnaṃ parivajjayeyya,<br> Kiñci kvaci sāvako bujjhamāno;<br>
Na hāraye harataṃ nānujaññā,<br>
Sabbaṃ adinnaṃ parivajjayeyya.
</p>

<p><span class="parno">396</span><a class="brnum" id="br21"></a><a id="p_18Sn_458" class="ms"></a>
Abrahmacariyaṃ parivajjayeyya,<br> Angārakāsuṃ jalitaṃva viññū;<br>
Asambhuṇanto pana brahmacariyaṃ,<br>
Parassa dāraṃ na atikkameyya.
</p>

<p><span class="parno">397</span><a class="brnum" id="br22"></a><a id="p_18Sn_459" class="ms"></a>
Sabhaggato vā parisaggato vā,<br> Ekassa veko na musā bhaṇeyya;<br>
Na bhāṇaye bhaṇataṃ nānujaññā,<br>
Sabbaṃ abhūtaṃ parivajjayeyya.
</p>

<p><span class="parno">398</span><a class="brnum" id="br23"></a><a id="p_18Sn_460" class="ms"></a>
Majjañca pānaṃ na samācareyya,<br> Dhammaṃ imaṃ rocaye yo gahaṭṭho;<br>
Na pāyaye pivataṃ nānujaññā,<br>
Ummādanantaṃ iti naṃ viditvā.
</p>

<p><span class="parno">399</span><a class="brnum" id="br24"></a><a id="p_18Sn_461" class="ms"></a>
Madā hi pāpāni karonti bālā,<br> Kārenti caññepi jane pamatte;<br>
Etaṃ apuññāyatanaṃ vivajjaye,<br>
Ummādanaṃ mohanaṃ bālakantaṃ.
</p>

</blockquote>
<hr>
<blockquote>

<p><span class="parno">400</span><a class="brnum" id="br25"></a><a id="p_18Sn_462" class="ms"></a>
Pāṇaṃ na hane na cādinnamādiye,<br> Musā na bhāse na ca majjapo siyā;<br>
Abrahmacariyā virameyya methunā,<br>
Rattiṃ na bhuñjeyya vikālabhojanaṃ.
</p>

<p><span class="parno">401</span><a class="brnum" id="br26"></a><a id="p_18Sn_463" class="ms"></a>
Mālaṃ na dhāre na ca gandhamācare,<br> Mañce chamāyaṃ va sayetha santhate;<br>
Etañhi aṭṭhangikamāhuposathaṃ,<br>
Buddhena dukkhantagunā pakāsitaṃ.
</p>

<p><span class="parno">402</span><a class="brnum" id="br27"></a><a id="p_18Sn_464" class="ms"></a>
Tato ca pakkhassupavassuposathaṃ,<br> Cātuddasiṃ pañcadasiñca aṭṭhamiṃ;<br>
Pāṭihāriyapakkhañca pasannamānaso,<br>
Aṭṭhangupetaṃ susamattarūpaṃ.
</p>

<p><span class="parno">403</span><a class="brnum" id="br28"></a><a id="p_18Sn_465" class="ms"></a>
Tato ca pāto upavutthuposatho,<br> Annena pānena ca bhikkhusanghaṃ;<br>
Pasannacitto anumodamāno,<br>
Yathārahaṃ saṃvibhajetha viññū.
</p>

<p><span class="parno">404</span><a class="brnum" id="br29"></a><a id="p_18Sn_466" class="ms"></a>
Dhammena mātāpitaro bhareyya,<br> Payojaye dhammikaṃ so vaṇijjaṃ;<br>
Etaṃ gihī vattayamappamatto,<br>
Sayampabhe nāma upeti deve"ti.
</p>
</blockquote>
<p class="endsection">Dhammikasuttaṃ cuddasamaṃ.</p>
<p class="endsutta">Cūḷavaggo dutiyo.</p><blockquote class="uddanagatha">
<p><a id="p_18Sn_470" class="ms"></a>
Ratanāmagandho hiri ca,<br> mangalaṃ sūcilomena;<br>
Dhammacariyañca brāhmaṇo,<br>
nāvā kiṃsīlamuṭṭhānaṃ.
</p>

<p><a id="p_18Sn_471" class="ms"></a>
Rāhulo puna kappo ca,<br> paribbājaniyaṃ tathā;<br>
Dhammikañca viduno āhu,<br>
cūḷavagganti cuddasāti.
</p>
</blockquote>
</div>
</section>
<div id="nextprev"><a id="previous-sutta" href="../snp/snp2.13.html"></a><a id="next-sutta" href="../snp/snp3.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikāya</a><a href="../snp/snp.html">Sutta Nipata</a><a href="../snp/snp2.html">Chapter 2: The Minor Chapter</a>2:14 Dhammika
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
