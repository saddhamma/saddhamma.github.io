<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Sutta Nipata 3.6</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a class="pressed" href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Sutta Nipata Chapter 3: The Great Chapter - Mahavagga</h2>

<div id="wb_TabMenu" style="position:relative;left:6px;top:0px;width:930px;height:36px;z-index:0;">
<div id="TabMenu">
<ul>
<li><a href="../snp/snp1.html"><span>1. The Snake</span></a></li>
<li><a href="../snp/snp2.html"><span>2. The Minor Chapter</span></a></li>
<li id="active"><a href="../snp/snp3.html"><span>3. The Great Chapter</span></a></li>
<li><a href="../snp/snp4.html"><span>4. The Eights</span></a></li>
<li><a href="../snp/snp5.html"><span>5. Way to the Beyond</span></a></li>
</ul>
</div></div>

<div id="metaarea">
<ul class="translator">
<li><span>Translated from the Pali by Ebo Croffie (coming sooner or later).</span>
</span></span></span>
</li>
</ul>
</div>

<section class="raw_sutta">
<div lang="en">
</div>

<div lang="pi">
<h2>Sabhiyasutta</h2>

<p><a id="p_18Sn_597" class="ms"></a> <span class="evam">Evaṃ me sutaṃ—​</span>   ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena sabhiyassa paribbājakassa purāṇasālohitāya devatāya pañhā uddiṭṭhā honti:  "yo te, sabhiya, samaṇo vā brāhmaṇo vā ime pañhe puṭṭho byākaroti tassa santike brahmacariyaṃ careyyāsī"ti.</p>

<p><a id="p_18Sn_598" class="ms"></a>
Atha kho sabhiyo paribbājako tassā devatāya santike te pañhe uggahetvā ye te samaṇabrāhmaṇā sanghino gaṇino gaṇācariyā ñātā yasassino titthakarā sādhusammatā bahujanassa, seyyathidaṃ – pūraṇo kassapo makkhaligosālo ajito kesakambalo pakudho kaccāno sañcayo belaṭṭhaputto nigaṇṭho nāṭaputto, te upasankamitvā te pañhe pucchati. Te sabhiyena paribbājakena pañhe puṭṭhā na sampāyanti; asampāyantā kopañca dosañca appaccayañca pātukaronti. Api ca sabhiyaṃyeva paribbājakaṃ paṭipucchanti.</p>

<p><a id="p_18Sn_599" class="ms"></a>
Atha kho sabhiyassa paribbājakassa etadahosi:  "ye kho te bhonto samaṇabrāhmaṇā sanghino gaṇino gaṇācariyā ñātā yasassino titthakarā sādhusammatā bahujanassa, seyyathidaṃ – pūraṇo kassapo … pe … nigaṇṭho nāṭaputto, te mayā pañhe puṭṭhā na sampāyanti, asampāyantā kopañca dosañca appaccayañca pātukaronti; api ca maññevettha paṭipucchanti. Yannūnāhaṃ hīnāyāvattitvā kāme paribhuñjeyyan"ti.</p>

<hr>

<p><a id="p_18Sn_600" class="ms"></a>
Atha kho sabhiyassa paribbājakassa etadahosi:  "ayampi kho samaṇo gotamo sanghī ceva gaṇī ca gaṇācariyo ca ñāto yasassī titthakaro sādhusammato bahujanassa; yannūnāhaṃ samaṇaṃ gotamaṃ upasankamitvā ime pañhe puccheyyan"ti.</p>


<p><a id="p_18Sn_601" class="ms"></a>
Atha kho sabhiyassa paribbājakassa etadahosi:  "yepi kho te bhonto samaṇabrāhmaṇā jiṇṇā vuḍḍhā mahallakā addhagatā vayoanuppattā therā rattaññū cirapabbajitā sanghino gaṇino gaṇācariyā ñātā yasassino titthakarā sādhusammatā bahujanassa, seyyathidaṃ – pūraṇo kassapo … pe … nigaṇṭho nāṭaputto, tepi mayā pañhe puṭṭhā na sampāyanti, asampāyantā kopañca dosañca appaccayañca pātukaronti, api ca maññevettha paṭipucchanti; kiṃ pana me samaṇo gotamo ime pañhe puṭṭho byākarissati. Samaṇo hi gotamo daharo ceva jātiyā, navo ca pabbajjāyā"ti.</p>

<p><a id="p_18Sn_602" class="ms"></a>
Atha kho sabhiyassa paribbājakassa etadahosi:  "samaṇo kho daharoti na uññātabbo na paribhotabbo. Daharopi cesa samaṇo gotamo mahiddhiko hoti mahānubhāvo, yannūnāhaṃ samaṇaṃ gotamaṃ upasankamitvā ime pañhe puccheyyan"ti.</p>

<hr>

<p><a id="p_18Sn_603" class="ms"></a>
Atha kho sabhiyo paribbājako yena rājagahaṃ tena cārikaṃ pakkāmi. Anupubbena cārikaṃ caramāno yena rājagahaṃ veḷuvanaṃ kalandakanivāpo, yena bhagavā tenupasankami; upasankamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho sabhiyo paribbājako bhagavantaṃ gāthāya ajjhabhāsi – </p>

<blockquote>

<p><span class="speaker">(iti sabhiyo):</span><br>
<span class="parno">510</span><a id="p_18Sn_604" class="ms"></a> "Kankhī vecikicchī āgamaṃ,<br> Pañhe pucchituṃ abhikankhamāno;<br>
Tesantakaro bhavāhi pañhe me puṭṭho,<br>
Anupubbaṃ anudhammaṃ byākarohi me".
</p>

<p><span class="speaker">(iti bhagavā):</span><br>
<span class="parno">511</span><a class="brnum" id="br2"></a><a id="p_18Sn_605" class="ms"></a> "Dūrato āgatosi sabhiya,<br> Pañhe pucchituṃ abhikankhamāno;<br>
Tesantakaro bhavāmi pañhe te puṭṭho,<br>
Anupubbaṃ anudhammaṃ byākaromi te.
</p>

<p><span class="parno">512</span><a class="brnum" id="br3"></a><a id="p_18Sn_606" class="ms"></a>
Puccha maṃ sabhiya pañhaṃ,<br> Yaṃ kiñci manasicchasi;<br>
Tassa tasseva pañhassa,<br>
Ahaṃ antaṃ karomi te"ti.
</p>
</blockquote>

<p><a id="p_18Sn_607" class="ms"></a>
Atha kho sabhiyassa paribbājakassa etadahosi:  "acchariyaṃ vata bho, abbhutaṃ vata bho. Yaṃ vatāhaṃ aññesu samaṇabrāhmaṇesu okāsakammamattampi nālatthaṃ taṃ me idaṃ samaṇena gotamena okāsakammaṃ katan"ti. Attamano pamudito udaggo pītisomanassajāto bhagavantaṃ pañhaṃ apucchi – </p>

<blockquote>

<p><span class="speaker">(iti sabhiyo):</span><br>
<span class="parno">513</span><a class="brnum" id="br4"></a><a id="p_18Sn_608" class="ms"></a> "Kiṃpattinamāhu bhikkhunaṃ,<br> Sorataṃ kena kathañca dantamāhu;<br>
Buddhoti kathaṃ pavuccati,<br>
Puṭṭho me bhagavā byākarohi".
</p>

<p><span class="speaker">(sabhiyāti bhagavā):</span><br>
<span class="parno">514</span><a class="brnum" id="br5"></a><a id="p_18Sn_609" class="ms"></a> "Pajjena katena attanā,<br> Parinibbānagato vitiṇṇakankho;<br>
Vibhavañca bhavañca vippahāya,<br>
Vusitavā khīṇapunabbhavo sa bhikkhu.
</p>

<p><span class="parno">515</span><a class="brnum" id="br6"></a><a id="p_18Sn_610" class="ms"></a>
Sabbattha upekkhako satimā,<br> Na so hiṃsati kañci sabbaloke;<br>
Tiṇṇo samaṇo anāvilo,<br>
Ussadā yassa na santi sorato so.
</p>

<p><span class="parno">516</span><a class="brnum" id="br7"></a><a id="p_18Sn_611" class="ms"></a>
Yassindriyāni bhāvitāni,<br> Ajjhattaṃ bahiddhā ca sabbaloke;<br>
Nibbijjha imaṃ parañca lokaṃ,<br>
Kālaṃ kankhati bhāvito sa danto.
</p>

<p><span class="parno">517</span><a class="brnum" id="br8"></a><a id="p_18Sn_612" class="ms"></a>
Kappāni viceyya kevalāni,<br> Saṃsāraṃ dubhayaṃ cutūpapātaṃ;<br>
Vigatarajamanangaṇaṃ visuddhaṃ,<br>
Pattaṃ jātikhayaṃ tamāhu buddhan"ti.
</p>
</blockquote>

<p><a id="p_18Sn_613" class="ms"></a>
Atha kho sabhiyo paribbājako bhagavato bhāsitaṃ abhinanditvā anumoditvā attamano pamudito udaggo pītisomanassajāto bhagavantaṃ uttariṃ pañhaṃ apucchi – </p>

<blockquote>

<p><span class="speaker">(iti sabhiyo):</span><br>
<span class="parno">518</span><a class="brnum" id="br9"></a><a id="p_18Sn_614" class="ms"></a> "Kiṃpattinamāhu brāhmaṇaṃ,<br> Samaṇaṃ kena kathañca nhātakoti;<br>
Nāgoti kathaṃ pavuccati,<br>
Puṭṭho me bhagavā byākarohi".
</p>

<p><span class="speaker">(sabhiyāti bhagavā):</span><br><span class="parno">519</span><a class="brnum" id="br10"></a><a id="p_18Sn_615" class="ms"></a> "Bāhitvā sabbapāpakāni,<br> Vimalo sādhusamāhito ṭhitatto;<br>
Saṃsāramaticca kevalī so,<br>
Asito tādi pavuccate sa brahmā.
</p>

<p><span class="parno">520</span><a class="brnum" id="br11"></a><a id="p_18Sn_616" class="ms"></a>
Samitāvi pahāya puññapāpaṃ,<br> Virajo ñatvā imaṃ parañca lokaṃ;<br>
Jātimaraṇaṃ upātivatto,<br>
Samaṇo tādi pavuccate tathattā.
</p>

<p><span class="parno">521</span><a class="brnum" id="br12"></a><a id="p_18Sn_617" class="ms"></a>
Ninhāya sabbapāpakāni,<br> Ajjhattaṃ bahiddhā ca sabbaloke;<br>
Devamanussesu kappiyesu,<br>
Kappaṃ neti tamāhu nhātakoti.
</p>

<p><span class="parno">522</span><a class="brnum" id="br13"></a><a id="p_18Sn_618" class="ms"></a>
Āguṃ na karoti kiñci loke,<br> Sabbasaṃyoge visajja bandhanāni;<br>
Sabbattha na sajjatī vimutto,<br>
Nāgo tādi pavuccate tathattā"ti.
</p>
</blockquote>

<p><a id="p_18Sn_619" class="ms"></a>
Atha kho sabhiyo paribbājako … pe … bhagavantaṃ uttariṃ pañhaṃ apucchi – </p>

<hr>

<blockquote>

<p><span class="speaker">(iti sabhiyo):</span><br>
<span class="parno">523</span><a class="brnum" id="br14"></a><a id="p_18Sn_620" class="ms"></a> "Kaṃ khettajinaṃ vadanti buddhā,<br> Kusalaṃ kena kathañca paṇḍitoti;<br>
Muni nāma kathaṃ pavuccati,<br>
Puṭṭho me bhagavā byākarohi".
</p>

<p><span class="speaker">(sabhiyāti bhagavā):</span><br>
<span class="parno">524</span><a class="brnum" id="br15"></a><a id="p_18Sn_621" class="ms"></a> "Khettāni viceyya kevalāni,<br> Dibbaṃ mānusakañca brahmakhettaṃ;<br>
Sabbakhettamūlabandhanā pamutto,<br>
Khettajino tādi pavuccate tathattā.
</p>

<p><span class="parno">525</span><a class="brnum" id="br16"></a><a id="p_18Sn_622" class="ms"></a>
Kosāni viceyya kevalāni,<br> Dibbaṃ mānusakañca brahmakosaṃ;<br>
Sabbakosamūlabandhanā pamutto,<br>
Kusalo tādi pavuccate tathattā.
</p>

<p><span class="parno">526</span><a class="brnum" id="br17"></a><a id="p_18Sn_623" class="ms"></a>
Dubhayāni viceyya paṇḍarāni,<br> Ajjhattaṃ bahiddhā ca suddhipañño;<br>
Kaṇhaṃ sukkaṃ upātivatto,<br>
Paṇḍito tādi pavuccate tathattā.
</p>

<p><span class="parno">527</span><a class="brnum" id="br18"></a><a id="p_18Sn_624" class="ms"></a>
Asatañca satañca ñatvā dhammaṃ,<br> Ajjhattaṃ bahiddhā ca sabbaloke;<br>
Devamanussehi pūjanīyo,<br>
Sangaṃ jālamaticca so munī"ti.
</p>
</blockquote>

<p><a id="p_18Sn_625" class="ms"></a>
Atha kho sabhiyo paribbājako … pe … bhagavantaṃ uttariṃ pañhaṃ apucchi – </p>

<hr>

<blockquote>

<p><span class="speaker">(iti sabhiyo):</span><br>
<span class="parno">528</span><a class="brnum" id="br19"></a><a id="p_18Sn_626" class="ms"></a> "Kiṃpattinamāhu vedaguṃ,<br> Anuviditaṃ kena kathañca viriyavāti;<br>
Ājāniyo kinti nāma hoti,<br>
Puṭṭho me bhagavā byākarohi".
</p>

<p><span class="speaker">(sabhiyāti bhagavā):</span><br>
<span class="parno">529</span><a class="brnum" id="br20"></a><a id="p_18Sn_627" class="ms"></a> "Vedāni viceyya kevalāni,<br> Samaṇānaṃ yānidhatthi brāhmaṇānaṃ;<br>
Sabbavedanāsu vītarāgo,<br>
Sabbaṃ vedamaticca vedagū so.
</p>

<p><span class="parno">530</span><a class="brnum" id="br21"></a><a id="p_18Sn_628" class="ms"></a>
Anuvicca papañcanāmarūpaṃ,<br> Ajjhattaṃ bahiddhā ca rogamūlaṃ;<br>
Sabbarogamūlabandhanā pamutto,<br>
Anuvidito tādi pavuccate tathattā.
</p>

<p><span class="parno">531</span><a class="brnum" id="br22"></a><a id="p_18Sn_629" class="ms"></a>
Virato idha sabbapāpakehi,<br> Nirayadukkhaṃ aticca viriyavāso;<br>
So vīriyavā padhānavā,<br>
Dhīro tādi pavuccate tathattā.
</p>

<p><span class="parno">532</span><a class="brnum" id="br23"></a><a id="p_18Sn_630" class="ms"></a>
Yassassu lunāni bandhanāni,<br> Ajjhattaṃ bahiddhā ca sangamūlaṃ;<br>
Sabbasangamūlabandhanā pamutto,<br>
Ājāniyo tādi pavuccate tathattā"ti.
</p>
</blockquote>

<p><a id="p_18Sn_631" class="ms"></a>
Atha kho sabhiyo paribbājako … pe … bhagavantaṃ uttariṃ pañhaṃ apucchi – </p>

<blockquote>

<p><span class="speaker">(iti sabhiyo):</span><br>
<span class="parno">533</span><a class="brnum" id="br24"></a><a id="p_18Sn_632" class="ms"></a> "Kiṃpattinamāhu sottiyaṃ,<br> Ariyaṃ kena kathañca caraṇavāti;<br>
Paribbājako kinti nāma hoti,<br>
Puṭṭho me bhagavā byākarohi".
</p>

<p><span class="speaker">(sabhiyāti bhagavā):</span><br>
<span class="parno">534</span><a class="brnum" id="br25"></a><a id="p_18Sn_633" class="ms"></a> "Sutvā sabbadhammaṃ abhiññāya loke,<br> Sāvajjānavajjaṃ yadatthi kiñci;<br>
Abhibhuṃ akathankathiṃ vimuttaṃ,<br>
Anighaṃ sabbadhimāhu sottiyoti.
</p>

<p><span class="parno">535</span><a class="brnum" id="br26"></a><a id="p_18Sn_634" class="ms"></a>
Chetvā āsavāni ālayāni,<br> Vidvā so na upeti gabbhaseyyaṃ;<br>
Saññaṃ tividhaṃ panujja pankaṃ,<br>
Kappaṃ neti tamāhu ariyoti.
</p>

<p><span class="parno">536</span><a class="brnum" id="br27"></a><a id="p_18Sn_635" class="ms"></a>
Yo idha caraṇesu pattipatto,<br> Kusalo sabbadā ājānāti dhammaṃ;<br>
Sabbattha na sajjati vimuttacitto,<br>
Paṭighā yassa na santi caraṇavā so.
</p>

<p><span class="parno">537</span><a class="brnum" id="br28"></a><a id="p_18Sn_636" class="ms"></a>
Dukkhavepakkaṃ yadatthi kammaṃ,<br> Uddhamadho tiriyaṃ vāpi majjhe;<br>
Paribbājayitvā pariññacārī,<br>
Māyaṃ mānamathopi lobhakodhaṃ;<br>
Pariyantamakāsi nāmarūpaṃ,<br>
Taṃ paribbājakamāhu pattipattan"ti.
</p>
</blockquote>

<p><a id="p_18Sn_637" class="ms"></a>
Atha kho sabhiyo paribbājako bhagavato bhāsitaṃ abhinanditvā anumoditvā attamano pamudito udaggo pītisomanassajāto uṭṭhāyāsanā ekaṃsaṃ uttarāsangaṃ karitvā yena bhagavā tenañjaliṃ paṇāmetvā bhagavantaṃ sammukhā sāruppāhi gāthāhi abhitthavi: </p>

<blockquote>

<p><span class="parno">538</span><a class="brnum" id="br29"></a><a id="p_18Sn_638" class="ms"></a>
"Yāni ca tīṇi yāni ca saṭṭhi,<br> Samaṇappavādasitāni bhūripañña;<br>
Saññakkharasaññanissitāni,<br>
Osaraṇāni vineyya oghatamagā.
</p>

<p><span class="parno">539</span><a class="brnum" id="br30"></a><a id="p_18Sn_639" class="ms"></a>
Antagūsi pāragū dukkhassa,<br> Arahāsi sammāsambuddho khīṇāsavaṃ taṃ maññe;<br>
Jutimā mutimā pahūtapañño,<br>
Dukkhassantakara atāresi maṃ.
</p>

<p><span class="parno">540</span><a class="brnum" id="br31"></a><a id="p_18Sn_640" class="ms"></a>
Yaṃ me kankhitamaññāsi,<br> Vicikicchā maṃ tārayi namo te;<br>
Muni monapathesu pattipatta,<br>
Akhila ādiccabandhu soratosi.
</p>

<p><span class="parno">541</span><a class="brnum" id="br32"></a><a id="p_18Sn_641" class="ms"></a>
Yā me kankhā pure āsi,<br> Taṃ me byākāsi cakkhumā;<br>
Addhā munīsi sambuddho,<br>
Natthi nīvaraṇā tava.
</p>

<p><span class="parno">542</span><a class="brnum" id="br33"></a><a id="p_18Sn_642" class="ms"></a>
Upāyāsā ca te sabbe,<br> Viddhastā vinaḷīkatā;<br>
Sītibhūto damappatto,<br>
Dhitimā saccanikkamo.
</p>

<p><span class="parno">543</span><a class="brnum" id="br34"></a><a id="p_18Sn_643" class="ms"></a>
Tassa te nāganāgassa,<br> Mahāvīrassa bhāsato;<br>
Sabbe devānumodanti,<br>
Ubho nāradapabbatā.
</p>

<p><span class="parno">544</span><a class="brnum" id="br35"></a><a id="p_18Sn_644" class="ms"></a>
Namo te purisājañña,<br> Namo te purisuttama;<br>
Sadevakasmiṃ lokasmiṃ,<br>
Natthi te paṭipuggalo.
</p>

<p><span class="parno">545</span><a class="brnum" id="br36"></a><a id="p_18Sn_645" class="ms"></a>
Tuvaṃ buddho tuvaṃ satthā,<br> Tuvaṃ mārābhibhū muni;<br>
Tuvaṃ anusaye chetvā,<br>
Tiṇṇo tāresi maṃ pajaṃ.
</p>

<p><span class="parno">546</span><a class="brnum" id="br37"></a><a id="p_18Sn_646" class="ms"></a>
Upadhī te samatikkantā,<br> Āsavā te padālitā;<br>
Sīhosi anupādāno,<br>
Pahīnabhayabheravo.
</p>

<p><span class="parno">547</span><a class="brnum" id="br38"></a><a id="p_18Sn_647" class="ms"></a>
Puṇḍarīkaṃ yathā vaggu,<br> Toye na upalimpati;<br>
Evaṃ puññe ca pāpe ca,<br>
Ubhaye tvaṃ na limpasi;<br>
Pāde vīra pasārehi,<br>
Sabhiyo vandati satthuno"ti.
</p>
</blockquote>
<hr>

<p><a id="p_18Sn_648" class="ms"></a>
Atha kho sabhiyo paribbājako bhagavato pādesu sirasā nipatitvā bhagavantaṃ etadavoca:  "abhikkantaṃ, bhante … pe … esāhaṃ bhagavantaṃ saraṇaṃ gacchāmi dhammañca bhikkhusanghañca; labheyyāhaṃ, bhante, bhagavato santike pabbajjaṃ, labheyyaṃ upasampadan"ti.</p>
<hr>

<p><a id="p_18Sn_649" class="ms"></a>
"Yo kho, sabhiya, aññatitthiyapubbo imasmiṃ dhammavinaye ākankhati pabbajjaṃ, ākankhati upasampadaṃ, so cattāro māse parivasati; catunnaṃ māsānaṃ accayena āraddhacittā bhikkhū pabbājenti, upasampādenti bhikkhubhāvāya. Api ca mettha puggalavemattatā viditā"ti.</p>

<p><a id="p_18Sn_650" class="ms"></a>
"Sace, bhante, aññatitthiyapubbā imasmiṃ dhammavinaye ākankhantā pabbajjaṃ, ākankhantā upasampadaṃ cattāro māse parivasanti, catunnaṃ māsānaṃ accayena āraddhacittā bhikkhū pabbājenti, upasampādenti bhikkhubhāvāya, ahaṃ cattāri vassāni parivasissāmi; catunnaṃ vassānaṃ accayena āraddhacittā bhikkhū pabbājentu upasampādentu bhikkhubhāvāyā"ti. Alattha kho sabhiyo paribbājako bhagavato santike pabbajjaṃ alattha upasampadaṃ … pe … aññataro kho panāyasmā sabhiyo arahataṃ ahosīti.</p>
<p class="endsection">Sabhiyasuttaṃ chaṭṭhaṃ.</p>

</div>
</section>
<div id="nextprev"><a id="previous-sutta" href="../snp/snp3.5.html"></a><a id="next-sutta" href="../snp/snp3.7.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikāya</a><a href="../snp/snp.html">Sutta Nipata</a><a href="../snp/snp3.html">Chapter 3: The Great Chapter</a>3:6 Sabhiya’s Questions
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
