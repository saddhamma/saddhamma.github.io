<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Sutta Nipata 3:9</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a class="pressed" href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Sutta Nipata Chapter 3: The Great Chapter - Mahavagga</h2>

<div id="wb_TabMenu" style="position:relative;left:6px;top:0px;width:930px;height:36px;z-index:0;">
<div id="TabMenu">
<ul>
<li><a href="../snp/snp1.html"><span>1. The Snake</span></a></li>
<li><a href="../snp/snp2.html"><span>2. The Minor Chapter</span></a></li>
<li id="active"><a href="../snp/snp3.html"><span>3. The Great Chapter</span></a></li>
<li><a href="../snp/snp4.html"><span>4. The Eights</span></a></li>
<li><a href="../snp/snp5.html"><span>5. Way to the Beyond</span></a></li>
</ul>
</div></div>

<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span>
</span></span></span>
</li>
</ul>
</div>

<section class="raw_sutta">
<div lang="en">
</div>

<div lang="pi">
<h2>Vāseṭṭhasutta</h2>

<p><a id="p_18Sn_716" class="ms"></a> <span class="evam">Evaṃ me sutaṃ—​</span>   ekaṃ samayaṃ bhagavā icchānangale viharati icchānangalavanasaṇḍe. Tena kho pana samayena sambahulā abhiññātā abhiññātā brāhmaṇamahāsālā icchānangale paṭivasanti, seyyathidaṃ – cankī brāhmaṇo, tārukkho brāhmaṇo, pokkharasāti brāhmaṇo, jāṇussoṇi brāhmaṇo, todeyyo brāhmaṇo, aññe ca abhiññātā abhiññātā brāhmaṇamahāsālā. Atha kho vāseṭṭhabhāradvājānaṃ māṇavānaṃ janghāvihāraṃ anucankamantānaṃ anuvicarantānaṃ ayamantarākathā udapādi:  "kathaṃ, bho, brāhmaṇo hotī"ti?</p>

<p><a id="p_18Sn_717" class="ms"></a>
Bhāradvājo māṇavo evamāha:  "yato kho, bho, ubhato sujāto hoti mātito ca pitito ca saṃsuddhagahaṇiko yāva sattamā pitāmahayugā akkhitto anupakkuṭṭho jātivādena, ettāvatā kho bho brāhmaṇo hotī"ti.</p>

<p><a id="p_18Sn_718" class="ms"></a>
Vāseṭṭho māṇavo evamāha:  "yato kho, bho, sīlavā ca hoti vatasampanno ca, ettāvatā kho, bho, brāhmaṇo hotī"ti. Neva kho asakkhi bhāradvājo māṇavo vāseṭṭhaṃ māṇavaṃ saññāpetuṃ, na pana asakkhi vāseṭṭho māṇavo bhāradvājaṃ māṇavaṃ saññāpetuṃ.</p>

<p><a id="p_18Sn_719" class="ms"></a>
Atha kho vāseṭṭho māṇavo bhāradvājaṃ māṇavaṃ āmantesi:  "ayaṃ kho, bho bhāradvāja, samaṇo gotamo sakyaputto sakyakulā pabbajito icchānangale viharati icchānangalavanasaṇḍe; taṃ kho pana bhavantaṃ gotamaṃ evaṃ kalyāṇo kittisaddo abbhuggato:  ‘itipi … pe … buddho bhagavā’ti. Āyāma, bho bhāradvāja, yena samaṇo gotamo tenupasankamissāma; upasankamitvā samaṇaṃ gotamaṃ etamatthaṃ pucchissāma. Yathā no samaṇo gotamo byākarissati tathā naṃ dhāressāmā"ti. "Evaṃ, bho"ti kho bhāradvājo māṇavo vāseṭṭhassa māṇavassa paccassosi.</p>

<p><a id="p_18Sn_720" class="ms"></a>
Atha kho vāseṭṭhabhāradvājā māṇavā yena bhagavā tenupasankamiṃsu; upasankamitvā bhagavatā saddhiṃ sammodiṃsu. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Ekamantaṃ nisinno kho vāseṭṭho māṇavo bhagavantaṃ gāthāhi ajjhabhāsi: </p>

<hr>

<blockquote>

<p><span class="parno">594</span><a id="p_18Sn_721" class="ms"></a>
"Anuññātapaṭiññātā,<br> tevijjā mayamasmubho;<br>
Ahaṃ pokkharasātissa,<br>
tārukkhassāyaṃ māṇavo.
</p>

<p><span class="parno">595</span><a class="brnum" id="br2"></a><a id="p_18Sn_722" class="ms"></a>
Tevijjānaṃ yadakkhātaṃ,<br> Tatra kevalinosmase;<br>
Padakasma veyyākaraṇā,<br>
Jappe ācariyasādisā.
</p>

<p><span class="parno">596</span><a class="brnum" id="br3"></a><a id="p_18Sn_723" class="ms"></a>
Tesaṃ no jātivādasmiṃ,<br> vivādo atthi gotama;<br>
Jātiyā brāhmaṇo hoti,<br>
bhāradvājo iti bhāsati;<br>
Ahañca kammunā brūmi,<br>
evaṃ jānāhi cakkhuma.
</p>

<p><span class="parno">597</span><a class="brnum" id="br4"></a><a id="p_18Sn_724" class="ms"></a>
Te na sakkoma saññāpetuṃ,<br> aññamaññaṃ mayaṃ ubho;<br>
Bhavantaṃ puṭṭhumāgamhā,<br>
sambuddhaṃ iti vissutaṃ.
</p>

<p><span class="parno">598</span><a class="brnum" id="br5"></a><a id="p_18Sn_725" class="ms"></a>
Candaṃ yathā khayātītaṃ,<br> pecca pañjalikā janā;<br>
Vandamānā namassanti,<br>
evaṃ lokasmi gotamaṃ.
</p>

<p><span class="parno">599</span><a class="brnum" id="br6"></a><a id="p_18Sn_726" class="ms"></a>
Cakkhuṃ loke samuppannaṃ,<br> mayaṃ pucchāma gotamaṃ;<br>
Jātiyā brāhmaṇo hoti,<br>
udāhu bhavati kammunā;<br>
Ajānataṃ no pabrūhi,<br>
yathā jānemu brāhmaṇaṃ".
</p>

</blockquote>
<hr>
<blockquote>

<p><span class="speaker">(vāseṭṭhāti bhagavā):</span><br>
<span class="parno">600</span><a class="brnum" id="br7"></a><a id="p_18Sn_727" class="ms"></a> "Tesaṃ vo ahaṃ byakkhissaṃ,<br> Anupubbaṃ yathātathaṃ;<br>
Jātivibhangaṃ pāṇānaṃ,<br>
Aññamaññā hi jātiyo.
</p>

<p><span class="parno">601</span><a class="brnum" id="br8"></a><a id="p_18Sn_728" class="ms"></a>
Tiṇarukkhepi jānātha,<br> na cāpi paṭijānare;<br>
Lingaṃ jātimayaṃ tesaṃ,<br>
aññamaññā hi jātiyo.
</p>

<p><span class="parno">602</span><a class="brnum" id="br9"></a><a id="p_18Sn_729" class="ms"></a>
Tato kīṭe paṭange ca,<br> yāva kunthakipillike;<br>
Lingaṃ jātimayaṃ tesaṃ,<br>
aññamaññā hi jātiyo.
</p>

<p><span class="parno">603</span><a class="brnum" id="br10"></a><a id="p_18Sn_730" class="ms"></a>
Catuppadepi jānātha,<br> Khuddake ca mahallake;<br>
Lingaṃ jātimayaṃ tesaṃ,<br>
Aññamaññā hi jātiyo.
</p>

<p><span class="parno">604</span><a class="brnum" id="br11"></a><a id="p_18Sn_731" class="ms"></a>
Pādūdarepi jānātha,<br> Urage dīghapiṭṭhike;<br>
Lingaṃ jātimayaṃ tesaṃ,<br>
Aññamaññā hi jātiyo.
</p>

<p><span class="parno">605</span><a class="brnum" id="br12"></a><a id="p_18Sn_732" class="ms"></a>
Tato macchepi jānātha,<br> Odake vārigocare;<br>
Lingaṃ jātimayaṃ tesaṃ,<br>
Aññamaññā hi jātiyo.
</p>

<p><span class="parno">606</span><a class="brnum" id="br13"></a><a id="p_18Sn_733" class="ms"></a>
Tato pakkhīpi jānātha,<br> Pattayāne vihangame;<br>
Lingaṃ jātimayaṃ tesaṃ,<br>
Aññamaññā hi jātiyo.
</p>

<p><span class="parno">607</span><a class="brnum" id="br14"></a><a id="p_18Sn_734" class="ms"></a>
Yathā etāsu jātīsu,<br> Lingaṃ jātimayaṃ puthu;<br>
Evaṃ natthi manussesu,<br>
Lingaṃ jātimayaṃ puthu.
</p>

</blockquote>
<hr>
<blockquote>

<p><span class="parno">608</span><a class="brnum" id="br15"></a><a id="p_18Sn_735" class="ms"></a>
Na kesehi na sīsena,<br> Na kaṇṇehi na akkhibhi;<br>
Na mukhena na nāsāya,<br>
Na oṭṭhehi bhamūhi vā.
</p>

<p><span class="parno">609</span><a class="brnum" id="br16"></a><a id="p_18Sn_736" class="ms"></a>
Na gīvāya na aṃsehi,<br> Na udarena na piṭṭhiyā;<br>
Na soṇiyā na urasā,<br>
Na sambādhe na methune.
</p>

<p><span class="parno">610</span><a class="brnum" id="br17"></a><a id="p_18Sn_737" class="ms"></a>
Na hatthehi na pādehi,<br> Nāngulīhi nakhehi vā;<br>
Na janghāhi na ūrūhi,<br>
Na vaṇṇena sarena vā;<br>
Lingaṃ jātimayaṃ neva,<br>
Yathā aññāsu jātisu.
</p>

<p><span class="parno">611</span><a class="brnum" id="br18"></a><a id="p_18Sn_738" class="ms"></a>
Paccattañca sarīresu,<br> Manussesvetaṃ na vijjati;<br>
Vokārañca manussesu,<br>
Samaññāya pavuccati.
</p>

<p><span class="parno">612</span><a class="brnum" id="br19"></a><a id="p_18Sn_739" class="ms"></a>
Yo hi koci manussesu,<br> Gorakkhaṃ upajīvati;<br>
Evaṃ vāseṭṭha jānāhi,<br>
Kassako so na brāhmaṇo.
</p>

</blockquote>
<hr>
<blockquote>

<p><span class="parno">613</span><a class="brnum" id="br20"></a><a id="p_18Sn_740" class="ms"></a>
Yo hi koci manussesu,<br> Puthusippena jīvati;<br>
Evaṃ vāseṭṭha jānāhi,<br>
Sippiko so na brāhmaṇo.
</p>

<p><span class="parno">614</span><a class="brnum" id="br21"></a><a id="p_18Sn_741" class="ms"></a>
Yo hi koci manussesu,<br> Vohāraṃ upajīvati;<br>
Evaṃ vāseṭṭha jānāhi,<br>
Vāṇijo so na brāhmaṇo.
</p>

<p><span class="parno">615</span><a class="brnum" id="br22"></a><a id="p_18Sn_742" class="ms"></a>
Yo hi koci manussesu,<br> Parapessena jīvati;<br>
Evaṃ vāseṭṭha jānāhi,<br>
Pessiko so na brāhmaṇo.
</p>

<p><span class="parno">616</span><a class="brnum" id="br23"></a><a id="p_18Sn_743" class="ms"></a>
Yo hi koci manussesu,<br> Adinnaṃ upajīvati;<br>
Evaṃ vāseṭṭha jānāhi,<br>
Coro eso na brāhmaṇo.
</p>

<p><span class="parno">617</span><a class="brnum" id="br24"></a><a id="p_18Sn_744" class="ms"></a>
Yo hi koci manussesu,<br> Issatthaṃ upajīvati;<br>
Evaṃ vāseṭṭha jānāhi,<br>
Yodhājīvo na brāhmaṇo.
</p>

<p><span class="parno">618</span><a class="brnum" id="br25"></a><a id="p_18Sn_745" class="ms"></a>
Yo hi koci manussesu,<br> Porohiccena jīvati;<br>
Evaṃ vāseṭṭha jānāhi,<br>
Yājako eso na brāhmaṇo.
</p>

<p><span class="parno">619</span><a class="brnum" id="br26"></a><a id="p_18Sn_746" class="ms"></a>
Yo hi koci manussesu,<br> Gāmaṃ raṭṭhañca bhuñjati;<br>
Evaṃ vāseṭṭha jānāhi,<br>
Rājā eso na brāhmaṇo.
</p>

<p><span class="parno">620</span><a class="brnum" id="br27"></a><a id="p_18Sn_747" class="ms"></a>
Na cāhaṃ brāhmaṇaṃ brūmi,<br> Yonijaṃ mattisambhavaṃ;<br>
Bhovādi nāma so hoti,<br>
Sace hoti sakiñcano;<br>
Akiñcanaṃ anādānaṃ,<br>
Tamahaṃ brūmi brāhmaṇaṃ.
</p>

</blockquote>
<hr>
<blockquote>

<p><span class="parno">621</span><a class="brnum" id="br28"></a><a id="p_18Sn_748" class="ms"></a>
Sabbasaṃyojanaṃ chetvā,<br> Yo ve na paritassati;<br>
Sangātigaṃ visaṃyuttaṃ,<br>
Tamahaṃ brūmi brāhmaṇaṃ.
</p>

<p><span class="parno">622</span><a class="brnum" id="br29"></a><a id="p_18Sn_749" class="ms"></a>
Chetvā naddhiṃ varattañca,<br> Sandānaṃ sahanukkamaṃ;<br>
Ukkhittapalighaṃ buddhaṃ,<br>
Tamahaṃ brūmi brāhmaṇaṃ.
</p>

<p><span class="parno">623</span><a class="brnum" id="br30"></a><a id="p_18Sn_750" class="ms"></a>
Akkosaṃ vadhabandhañca,<br> Aduṭṭho yo titikkhati;<br>
Khantībalaṃ balānīkaṃ,<br>
Tamahaṃ brūmi brāhmaṇaṃ.
</p>

<p><span class="parno">624</span><a class="brnum" id="br31"></a><a id="p_18Sn_751" class="ms"></a>
Akkodhanaṃ vatavantaṃ,<br> Sīlavantaṃ anussadaṃ;<br>
Dantaṃ antimasārīraṃ,<br>
Tamahaṃ brūmi brāhmaṇaṃ.
</p>

<p><span class="parno">625</span><a class="brnum" id="br32"></a><a id="p_18Sn_752" class="ms"></a>
Vāri pokkharapatteva,<br> Āraggeriva sāsapo;<br>
Yo na limpati kāmesu,<br>
Tamahaṃ brūmi brāhmaṇaṃ.
</p>

<p><span class="parno">626</span><a class="brnum" id="br33"></a><a id="p_18Sn_753" class="ms"></a>
Yo dukkhassa pajānāti,<br> Idheva khayamattano;<br>
Pannabhāraṃ visaṃyuttaṃ,<br>
Tamahaṃ brūmi brāhmaṇaṃ.
</p>

<p><span class="parno">627</span><a class="brnum" id="br34"></a><a id="p_18Sn_754" class="ms"></a>
Gambhīrapaññaṃ medhāviṃ,<br> Maggāmaggassa kovidaṃ;<br>
Uttamatthamanuppattaṃ,<br>
Tamahaṃ brūmi brāhmaṇaṃ.
</p>

</blockquote>
<hr>
<blockquote>

<p><span class="parno">628</span><a class="brnum" id="br35"></a><a id="p_18Sn_755" class="ms"></a>
Asaṃsaṭṭhaṃ gahaṭṭhehi,<br> Anāgārehi cūbhayaṃ;<br>
Anokasārimappicchaṃ,<br>
Tamahaṃ brūmi brāhmaṇaṃ.
</p>

<p><span class="parno">629</span><a class="brnum" id="br36"></a><a id="p_18Sn_756" class="ms"></a>
Nidhāya daṇḍaṃ bhūtesu,<br> Tasesu thāvaresu ca;<br>
Yo na hanti na ghāteti,<br>
Tamahaṃ brūmi brāhmaṇaṃ.
</p>

<p><span class="parno">630</span><a class="brnum" id="br37"></a><a id="p_18Sn_757" class="ms"></a>
Aviruddhaṃ viruddhesu,<br> Attadaṇḍesu nibbutaṃ;<br>
Sādānesu anādānaṃ,<br>
Tamahaṃ brūmi brāhmaṇaṃ.
</p>

<p><span class="parno">631</span><a class="brnum" id="br38"></a><a id="p_18Sn_758" class="ms"></a>
Yassa rāgo ca doso ca,<br> Māno makkho ca pātito;<br>
Sāsaporiva āraggā,<br>
Tamahaṃ brūmi brāhmaṇaṃ.
</p>

<p><span class="parno">632</span><a class="brnum" id="br39"></a><a id="p_18Sn_759" class="ms"></a>
Akakkasaṃ viññāpaniṃ,<br> Giraṃ saccamudīraye;<br>
Yāya nābhisaje kañci,<br>
Tamahaṃ brūmi brāhmaṇaṃ.
</p>

<p><span class="parno">633</span><a class="brnum" id="br40"></a><a id="p_18Sn_760" class="ms"></a>
Yodha dīghaṃ va rassaṃ vā,<br> Aṇuṃ thūlaṃ subhāsubhaṃ;<br>
Loke adinnaṃ nādiyati,<br>
Tamahaṃ brūmi brāhmaṇaṃ.
</p>

<p><span class="parno">634</span><a class="brnum" id="br41"></a><a id="p_18Sn_761" class="ms"></a>
Āsā yassa na vijjanti,<br> Asmiṃ loke paramhi ca;<br>
Nirāsāsaṃ visaṃyuttaṃ,<br>
Tamahaṃ brūmi brāhmaṇaṃ.
</p>

<p><span class="parno">635</span><a class="brnum" id="br42"></a><a id="p_18Sn_762" class="ms"></a>
Yassālayā na vijjanti,<br> Aññāya akathankathī;<br>
Amatogadhamanuppattaṃ,<br>
Tamahaṃ brūmi brāhmaṇaṃ.
</p>

<p><span class="parno">636</span><a class="brnum" id="br43"></a><a id="p_18Sn_763" class="ms"></a>
Yodha puññañca pāpañca,<br> Ubho sangamupaccagā;<br>
Asokaṃ virajaṃ suddhaṃ,<br>
Tamahaṃ brūmi brāhmaṇaṃ.
</p>

<p><span class="parno">637</span><a class="brnum" id="br44"></a><a id="p_18Sn_764" class="ms"></a>
Candaṃva vimalaṃ suddhaṃ,<br> Vippasannamanāvilaṃ;<br>
Nandībhavaparikkhīṇaṃ,<br>
Tamahaṃ brūmi brāhmaṇaṃ.
</p>

</blockquote>
<hr>
<blockquote>

<p><span class="parno">638</span><a class="brnum" id="br45"></a><a id="p_18Sn_765" class="ms"></a>
Yomaṃ palipathaṃ duggaṃ,<br> Saṃsāraṃ mohamaccagā;<br>
Tiṇṇo pārangato jhāyī,<br>
Anejo akathankathī;<br>
Anupādāya nibbuto,<br>
Tamahaṃ brūmi brāhmaṇaṃ.
</p>

<p><span class="parno">639</span><a class="brnum" id="br46"></a><a id="p_18Sn_766" class="ms"></a>
Yodha kāme pahantvāna,<br> Anāgāro paribbaje;<br>
Kāmabhavaparikkhīṇaṃ,<br>
Tamahaṃ brūmi brāhmaṇaṃ.
</p>

<p><span class="parno">640</span><a class="brnum" id="br47"></a><a id="p_18Sn_767" class="ms"></a>
Yodha taṇhaṃ pahantvāna,<br> Anāgāro paribbaje;<br>
Taṇhābhavaparikkhīṇaṃ,<br>
Tamahaṃ brūmi brāhmaṇaṃ.
</p>

<p><span class="parno">641</span><a class="brnum" id="br48"></a><a id="p_18Sn_768" class="ms"></a>
Hitvā mānusakaṃ yogaṃ,<br> Dibbaṃ yogaṃ upaccagā;<br>
Sabbayogavisaṃyuttaṃ,<br>
Tamahaṃ brūmi brāhmaṇaṃ.
</p>

</blockquote>
<hr>
<blockquote>

<p><span class="parno">642</span><a class="brnum" id="br49"></a><a id="p_18Sn_769" class="ms"></a>
Hitvā ratiñca aratiṃ,<br> Sītibhūtaṃ nirūpadhiṃ;<br>
Sabbalokābhibhuṃ vīraṃ,<br>
Tamahaṃ brūmi brāhmaṇaṃ.
</p>

<p><span class="parno">643</span><a class="brnum" id="br50"></a><a id="p_18Sn_770" class="ms"></a>
Cutiṃ yo vedi sattānaṃ,<br> Upapattiñca sabbaso;<br>
Asattaṃ sugataṃ buddhaṃ,<br>
Tamahaṃ brūmi brāhmaṇaṃ.
</p>

<p><span class="parno">644</span><a class="brnum" id="br51"></a><a id="p_18Sn_771" class="ms"></a>
Yassa gatiṃ na jānanti,<br> Devā gandhabbamānusā;<br>
Khīṇāsavaṃ arahantaṃ,<br>
Tamahaṃ brūmi brāhmaṇaṃ.
</p>

<p><span class="parno">645</span><a class="brnum" id="br52"></a><a id="p_18Sn_772" class="ms"></a>
Yassa pure ca pacchā ca,<br> Majjhe ca natthi kiñcanaṃ;<br>
Akiñcanaṃ anādānaṃ,<br>
Tamahaṃ brūmi brāhmaṇaṃ.
</p>

<p><span class="parno">646</span><a class="brnum" id="br53"></a><a id="p_18Sn_773" class="ms"></a>
Usabhaṃ pavaraṃ vīraṃ,<br> Mahesiṃ vijitāvinaṃ;<br>
Anejaṃ nhātakaṃ buddhaṃ,<br>
Tamahaṃ brūmi brāhmaṇaṃ.
</p>

<p><span class="parno">647</span><a class="brnum" id="br54"></a><a id="p_18Sn_774" class="ms"></a>
Pubbenivāsaṃ yo vedi,<br> Saggāpāyañca passati;<br>
Atho jātikkhayaṃ patto,<br>
Tamahaṃ brūmi brāhmaṇaṃ.
</p>

<p><span class="parno">648</span><a class="brnum" id="br55"></a><a id="p_18Sn_775" class="ms"></a>
Samaññā hesā lokasmiṃ,<br> Nāmagottaṃ pakappitaṃ;<br>
Sammuccā samudāgataṃ,<br>
Tattha tattha pakappitaṃ.
</p>

<p><span class="parno">649</span><a class="brnum" id="br56"></a><a id="p_18Sn_776" class="ms"></a>
Dīgharattamanusayitaṃ,<br> Diṭṭhigatamajānataṃ;<br>
Ajānantā no pabruvanti,<br>
Jātiyā hoti brāhmaṇo.
</p>

</blockquote>
<hr>
<blockquote>

<p><span class="parno">650</span><a class="brnum" id="br57"></a><a id="p_18Sn_777" class="ms"></a>
Na jaccā brāhmaṇo hoti,<br> Na jaccā hoti abrāhmaṇo;<br>
Kammunā brāhmaṇo hoti,<br>
Kammunā hoti abrāhmaṇo.
</p>

<p><span class="parno">651</span><a class="brnum" id="br58"></a><a id="p_18Sn_778" class="ms"></a>
Kassako kammunā hoti,<br> Sippiko hoti kammunā;<br>
Vāṇijo kammunā hoti,<br>
Pessiko hoti kammunā.
</p>

<p><span class="parno">652</span><a class="brnum" id="br59"></a><a id="p_18Sn_779" class="ms"></a>
Coropi kammunā hoti,<br> Yodhājīvopi kammunā;<br>
Yājako kammunā hoti,<br>
Rājāpi hoti kammunā.
</p>

<p><span class="parno">653</span><a class="brnum" id="br60"></a><a id="p_18Sn_780" class="ms"></a>
Evametaṃ yathābhūtaṃ,<br> Kammaṃ passanti paṇḍitā;<br>
Paṭiccasamuppādadassā,<br>
Kammavipākakovidā.
</p>

<p><span class="parno">654</span><a class="brnum" id="br61"></a><a id="p_18Sn_781" class="ms"></a>
Kammunā vattati loko,<br> Kammunā vattati pajā;<br>
Kammanibandhanā sattā,<br>
Rathassāṇīva yāyato.
</p>

<p><span class="parno">655</span><a class="brnum" id="br62"></a><a id="p_18Sn_782" class="ms"></a>
Tapena brahmacariyena,<br> Saṃyamena damena ca;<br>
Etena brāhmaṇo hoti,<br>
Etaṃ brāhmaṇamuttamaṃ.
</p>

<p><span class="parno">656</span><a id="p_18Sn_783" class="ms"></a>
Tīhi vijjāhi sampanno,<br> santo khīṇapunabbhavo;<br>
Evaṃ vāseṭṭha jānāhi,<br>
brahmā sakko vijānatan"ti.
</p>
</blockquote>

<hr>

<p><a id="p_18Sn_784" class="ms"></a>
Evaṃ vutte, vāseṭṭhabhāradvājā māṇavā bhagavantaṃ etadavocuṃ:  "abhikkantaṃ, bho gotama … pe … upāsake no bhavaṃ gotamo dhāretu ajjatagge pāṇupete saraṇaṃ gate"ti.</p>
<p class="endsection">Vāseṭṭhasuttaṃ navamaṃ.</p>

</div>
</section>
<div id="nextprev"><a id="previous-sutta" href="../snp/snp3.8.html"></a><a id="next-sutta" href="../snp/snp3.10.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikāya</a><a href="../snp/snp.html">Sutta Nipata</a><a href="../snp/snp3.html">Chapter 3: The Great Chapter</a>3:9 To Vāseṭṭha on Who is a Brahmin
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
