<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Sutta Nipata 4:11</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a class="pressed" href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Sutta Nipata Chapter 4: The Eights - Atthakavagga</h2>

<div id="wb_TabMenu" style="position:relative;left:6px;top:0px;width:930px;height:36px;z-index:0;">
<div id="TabMenu">
<ul>
<li><a href="../snp/snp1.html"><span>1. The Snake</span></a></li>
<li><a href="../snp/snp2.html"><span>2. The Minor Chapter</span></a></li>
<li><a href="../snp/snp3.html"><span>3. The Great Chapter</span></a></li>
<li id="active"><a href="../snp/snp4.html"><span>4. The Eights</span></a></li>
<li><a href="../snp/snp5.html"><span>5. Way to the Beyond</span></a></li>
</ul>
</div></div>

<div id="metaarea">
<ul class="translator">
<li><span>Translated from the Pali by Ebo Croffie (coming sooner or later).</span>
</span></span></span>
</li>
</ul>
</div>

<section class="raw_sutta">
<div lang="en">
</div>

<div lang="pi">
<h2>Kalahavivādasutta</h2>
<blockquote>

<p><br>
<span class="parno">862</span><a id="p_18Sn_1040" class="ms"></a> "Kutopahūtā kalahā vivādā,<br> Paridevasokā sahamaccharā ca;<br>
Mānātimānā sahapesuṇā ca,<br>
Kutopahūtā te tadingha brūhi".
</p>

<p><span class="parno">863</span><a class="brnum" id="br2"></a><a id="p_18Sn_1041" class="ms"></a>
"Piyappahūtā kalahā vivādā,<br> Paridevasokā sahamaccharā ca;<br>
Mānātimānā sahapesuṇā ca,<br>
Maccherayuttā kalahā vivādā;<br>
Vivādajātesu ca pesuṇāni".
</p>

<p><span class="parno">864</span><a class="brnum" id="br3"></a><a id="p_18Sn_1042" class="ms"></a>
"Piyā su lokasmiṃ kutonidānā,<br> Ye cāpi lobhā vicaranti loke;<br>
Āsā ca niṭṭhā ca kutonidānā,<br>
Ye samparāyāya narassa honti".
</p>

<p><span class="parno">865</span><a class="brnum" id="br4"></a><a id="p_18Sn_1043" class="ms"></a>
"Chandānidānāni piyāni loke,<br> Ye cāpi lobhā vicaranti loke;<br>
Āsā ca niṭṭhā ca itonidānā,<br>
Ye samparāyāya narassa honti".
</p>

</blockquote>
<hr>
<blockquote>

<p><br>
<span class="parno">866</span><a class="brnum" id="br5"></a><a id="p_18Sn_1044" class="ms"></a>
"Chando nu lokasmiṃ kutonidāno,<br> Vinicchayā cāpi kutopahūtā;<br>
Kodho mosavajjañca kathankathā ca,<br>
Ye vāpi dhammā samaṇena vuttā".
</p>

<p><span class="parno">867</span><a class="brnum" id="br6"></a><a id="p_18Sn_1045" class="ms"></a>
"Sātaṃ asātanti yamāhu loke,<br> Tamūpanissāya pahoti chando;<br>
Rūpesu disvā vibhavaṃ bhavañca,<br>
Vinicchayaṃ kubbati jantu loke.
</p>

<p><span class="parno">868</span><a class="brnum" id="br7"></a><a id="p_18Sn_1046" class="ms"></a>
Kodho mosavajjañca kathankathā ca,<br> Etepi dhammā dvayameva sante;<br>
Kathankathī ñāṇapathāya sikkhe,<br>
Ñatvā pavuttā samaṇena dhammā".
</p>

</blockquote>
<hr>
<blockquote>

<p><br>
<span class="parno">869</span><a class="brnum" id="br8"></a><a id="p_18Sn_1047" class="ms"></a>
"Sātaṃ asātañca kutonidānā,<br> Kismiṃ asante na bhavanti hete;<br>
Vibhavaṃ bhavañcāpi yametamatthaṃ,<br>
Etaṃ me pabrūhi yatonidānaṃ".
</p>

<p><span class="parno">870</span><a class="brnum" id="br9"></a><a id="p_18Sn_1048" class="ms"></a>
"Phassanidānaṃ sātaṃ asātaṃ,<br> Phasse asante na bhavanti hete;<br>
Vibhavaṃ bhavañcāpi yametamatthaṃ,<br>
Etaṃ te pabrūmi itonidānaṃ".
</p>

<p><span class="parno">871</span><a class="brnum" id="br10"></a><a id="p_18Sn_1049" class="ms"></a>
"Phasso nu lokasmi kutonidāno,<br> Pariggahā cāpi kutopahūtā;<br>
Kismiṃ asante na mamattamatthi,<br>
Kismiṃ vibhūte na phusanti phassā".
</p>

<p><span class="parno">872</span><a class="brnum" id="br11"></a><a id="p_18Sn_1050" class="ms"></a>
"Nāmañca rūpañca paṭicca phasso,<br> Icchānidānāni pariggahāni;<br>
Icchāyasantyā na mamattamatthi,<br>
Rūpe vibhūte na phusanti phassā".
</p>

<p><span class="parno">873</span><a class="brnum" id="br12"></a><a id="p_18Sn_1051" class="ms"></a>
"Kathaṃ sametassa vibhoti rūpaṃ,<br> Sukhaṃ dukhañcāpi kathaṃ vibhoti;<br>
Etaṃ me pabrūhi yathā vibhoti,<br>
Taṃ jāniyāmāti me mano ahu".
</p>

<p><span class="parno">874</span><a class="brnum" id="br13"></a><a id="p_18Sn_1052" class="ms"></a>
"Na saññasaññī na visaññasaññī,<br> Nopi asaññī na vibhūtasaññī;<br>
Evaṃ sametassa vibhoti rūpaṃ,<br>
Saññānidānā hi papañcasankhā".
</p>

</blockquote>
<hr>
<blockquote>

<p><br>
<span class="parno">875</span><a class="brnum" id="br14"></a><a id="p_18Sn_1053" class="ms"></a>
"Yaṃ taṃ apucchimha akittayī no,<br> Aññaṃ taṃ pucchāma tadingha brūhi;<br>
Ettāvataggaṃ nu vadanti heke,<br>
Yakkhassa suddhiṃ idha paṇḍitāse;<br>
Udāhu aññampi vadanti etto".
</p>

<p><span class="parno">876</span><a class="brnum" id="br15"></a><a id="p_18Sn_1054" class="ms"></a>
"Ettāvataggampi vadanti heke,<br> Yakkhassa suddhiṃ idha paṇḍitāse;<br>
Tesaṃ paneke samayaṃ vadanti,<br>
Anupādisese kusalā vadānā.
</p>

<p><span class="parno">877</span><a class="brnum" id="br16"></a><a id="p_18Sn_1055" class="ms"></a>
Ete ca ñatvā upanissitāti,<br> Ñatvā munī nissaye so vimaṃsī;<br>
Ñatvā vimutto na vivādameti,<br>
Bhavābhavāya na sameti dhīro"ti.
</p>
</blockquote>
<p class="endsection">Kalahavivādasuttaṃ ekādasamaṃ.</p>

</div>
</section>
<div id="nextprev"><a id="previous-sutta" href="../snp/snp4.10.html"></a><a id="next-sutta" href="../snp/snp4.12.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikāya</a><a href="../snp/snp.html">Sutta Nipata</a><a href="../snp/snp4.html">Chapter 4: The Eights</a>4:11 Arguments and Disputes
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
