<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Sutta Nipata 3:12</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a class="pressed" href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="topmenu" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
<li class="topmenu" id="bq"><a href="../bq/bq.html">Buddha</a></li>
<li class="topmenu" id="dq"><a href="../dq/dq.html">Dhamma</a></li>
<li class="topmenu" id="sq"><a href="../sq/sq.html">Sangha</a></li>
<li class="topmenu" id="et"><a href="../et/et.html">Training</a></li>
<li class="topmenu" id="es"><a href="../es/es.html">Samadhi</a></li>
<li class="topmenu" id="ev"><a href="../ev/ev.html">Vigilance</a></li>
<li class="topmenu" id="nh"><a href="../nh/nh.html">Noble Hospitality</a></li>
<li class="topmenu" id="nt"><a href="../nt/nt.html">Notes on Dhamma</a></li>
<li class="toplast" id="qa"><a href="../qa/qa.html">Questions & Answers</a></li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Sutta Nipata Chapter 3: The Great Chapter - Mahavagga</h2>

<div id="wb_TabMenu" style="position:relative;left:6px;top:0px;width:930px;height:36px;z-index:0;">
<div id="TabMenu">
<ul>
<li><a href="../snp/snp1.html"><span>1. The Snake</span></a></li>
<li id="active"><a href="../snp/snp3.html"><span>3. The Great Chapter</span></a></li>
<li><a href="../snp/snp2.html"><span>2. The Minor Chapter</span></a></li>
<li><a href="../snp/snp4.html"><span>4. The Eights</span></a></li>
<li><a href="../snp/snp5.html"><span>5. Way to the Beyond</span></a></li>
</ul>
</div></div>
<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span>
</span></span></span>
</li>
</ul>
</div>

<section class="raw_sutta">
<div lang="en">
</div>

<div lang="pi">
<h2>Dvayatānupassanāsutta</h2>


<p><a id="p_18Sn_864" class="ms"></a><span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati pubbārāme migāramātupāsāde. Tena kho pana samayena bhagavā tadahuposathe pannarase puṇṇāya puṇṇamāya rattiyā bhikkhusanghaparivuto abbhokāse nisinno hoti. Atha kho bhagavā tuṇhībhūtaṃ tuṇhībhūtaṃ bhikkhusanghaṃ anuviloketvā bhikkhū āmantesi: </p>

<p><a id="p_18Sn_865" class="ms"></a>
"‘Ye te, bhikkhave, kusalā dhammā ariyā niyyānikā sambodhagāmino, tesaṃ vo, bhikkhave, kusalānaṃ dhammānaṃ ariyānaṃ niyyānikānaṃ sambodhagāmīnaṃ kā upanisā savanāyā’ti, iti ce, bhikkhave, pucchitāro assu, te evamassu vacanīyā:  ‘yāvadeva dvayatānaṃ dhammānaṃ yathābhūtaṃ ñāṇāyā’ti. Kiñca dvayataṃ vadetha?</p>

<p><a id="p_18Sn_866" class="ms"></a>
Idaṃ dukkhaṃ, ayaṃ dukkhasamudayoti ayamekānupassanā. Ayaṃ dukkhanirodho, ayaṃ dukkhanirodhagāminī paṭipadāti, ayaṃ dutiyānupassanā. Evaṃ sammā dvayatānupassino kho, bhikkhave, bhikkhuno appamattassa ātāpino pahitattassa viharato dvinnaṃ phalānaṃ aññataraṃ phalaṃ pāṭikankhaṃ – diṭṭheva dhamme aññā, sati vā upādisese anāgāmitā"ti.</p>

<p><a id="p_18Sn_867" class="ms"></a>
Idamavoca bhagavā. Idaṃ vatvāna sugato athāparaṃ etadavoca satthā: </p>

<hr>

<blockquote>

<p><span class="parno">724</span><a id="p_18Sn_868" class="ms"></a>
"Ye dukkhaṃ nappajānanti,<br> atho dukkhassa sambhavaṃ;<br>
Yattha ca sabbaso dukkhaṃ,<br>
asesaṃ uparujjhati;<br>
Tañca maggaṃ na jānanti,<br>
dukkhūpasamagāminaṃ.
</p>

<p><span class="parno">6</span><a class="brnum" id="br2"></a><a id="p_18Sn_869" class="ms"></a>
Cetovimuttihīnā te,<br> Atho paññāvimuttiyā;<br>
Abhabbā te antakiriyāya,<br>
Te ve jātijarūpagā.
</p>

<p><span class="parno">7</span><a class="brnum" id="br3"></a><a id="p_18Sn_870" class="ms"></a>
Ye ca dukkhaṃ pajānanti,<br> atho dukkhassa sambhavaṃ;<br>
Yattha ca sabbaso dukkhaṃ,<br>
asesaṃ uparujjhati;<br>
Tañca maggaṃ pajānanti,<br>
dukkhūpasamagāminaṃ.
</p>

<p><span class="parno">8</span><a class="brnum" id="br4"></a><a id="p_18Sn_871" class="ms"></a>
Cetovimuttisampannā,<br> Atho paññāvimuttiyā;<br>
Bhabbā te antakiriyāya,<br>
Na te jātijarūpagāti.
</p>
</blockquote>

<p><a class="brnum" id="br2."></a><a id="p_18Sn_872" class="ms"></a><span class="parno">9</span>
‘Siyā aññenapi pariyāyena sammā dvayatānupassanā’ti, iti ce, bhikkhave, pucchitāro assu; ‘siyā’tissu vacanīyā. Kathañca siyā? Yaṃ kiñci dukkhaṃ sambhoti sabbaṃ upadhipaccayāti, ayamekānupassanā. Upadhīnaṃ tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā: </p>

<blockquote>

<p><span class="parno">10</span><a class="brnum" id="br5"></a><a id="p_18Sn_873" class="ms"></a>
"Upadhinidānā pabhavanti dukkhā,<br> Ye keci lokasmimanekarūpā;<br>
Yo ve avidvā upadhiṃ karoti,<br>
Punappunaṃ dukkhamupeti mando;<br>
Tasmā pajānaṃ upadhiṃ na kayirā,<br>
Dukkhassa jātippabhavānupassīti.
</p>
</blockquote>

<p><a class="brnum" id="br3."></a><a id="p_18Sn_874" class="ms"></a><span class="parno">11</span>
‘Siyā aññenapi pariyāyena sammā dvayatānupassanā’ti, iti ce, bhikkhave, pucchitāro assu; ‘siyā’tissu vacanīyā. Kathañca siyā? Yaṃ kiñci dukkhaṃ sambhoti sabbaṃ avijjāpaccayāti, ayamekānupassanā. Avijjāya tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā: </p>

<blockquote>

<p><span class="parno">12</span><a class="brnum" id="br6"></a><a id="p_18Sn_875" class="ms"></a>
"Jātimaraṇasaṃsāraṃ,<br> ye vajanti punappunaṃ;<br>
Itthabhāvaññathābhāvaṃ,<br>
avijjāyeva sā gati.
</p>

<p><span class="parno">12</span><a class="brnum" id="br7"></a><a id="p_18Sn_876" class="ms"></a>
Avijjā hāyaṃ mahāmoho,<br> Yenidaṃ saṃsitaṃ ciraṃ;<br>
Vijjāgatā ca ye sattā,<br>
Na te gacchanti punabbhavanti.
</p>
</blockquote>

<p><a class="brnum" id="br4."></a><a id="p_18Sn_877" class="ms"></a><span class="parno">13</span>
‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ sankhārapaccayāti, ayamekānupassanā. Sankhārānaṃ tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā: </p>

<blockquote>

<p><span class="parno">14</span><a class="brnum" id="br8"></a><a id="p_18Sn_878" class="ms"></a>
"Yaṃ kiñci dukkhaṃ sambhoti,<br> sabbaṃ sankhārapaccayā;<br>
Sankhārānaṃ nirodhena,<br>
natthi dukkhassa sambhavo.
</p>

<p><span class="parno">15</span><a class="brnum" id="br9"></a><a id="p_18Sn_879" class="ms"></a>
Etamādīnavaṃ ñatvā,<br> dukkhaṃ sankhārapaccayā;<br>
Sabbasankhārasamathā,<br>
saññānaṃ uparodhanā;<br>
Evaṃ dukkhakkhayo hoti,<br>
etaṃ ñatvā yathātathaṃ.
</p>

<p><span class="parno">16</span><a class="brnum" id="br10"></a><a id="p_18Sn_880" class="ms"></a>
Sammaddasā vedaguno,<br> Sammadaññāya paṇḍitā;<br>
Abhibhuyya mārasaṃyogaṃ,<br>
Na gacchanti punabbhavanti.
</p>
</blockquote>

<p><a class="brnum" id="br5."></a><a id="p_18Sn_881" class="ms"></a><span class="parno">17</span>
‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ viññāṇapaccayāti, ayamekānupassanā. Viññāṇassa tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā: </p>

<blockquote>

<p><span class="parno">18</span><a class="brnum" id="br11"></a><a id="p_18Sn_882" class="ms"></a>
"Yaṃ kiñci dukkhaṃ sambhoti,<br> Sabbaṃ viññāṇapaccayā;<br>
Viññāṇassa nirodhena,<br>
Natthi dukkhassa sambhavo.
</p>

<p><span class="parno">19</span><a class="brnum" id="br12"></a><a id="p_18Sn_883" class="ms"></a>
Etamādīnavaṃ ñatvā,<br> Dukkhaṃ viññāṇapaccayā;<br>
Viññāṇūpasamā bhikkhu,<br>
Nicchāto parinibbutoti.
</p>
</blockquote>

<p><a class="brnum" id="br6."></a><a id="p_18Sn_884" class="ms"></a><span class="parno">20</span>
‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ phassapaccayāti, ayamekānupassanā. Phassassa tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā: </p>

<blockquote>

<p><span class="parno">21</span><a class="brnum" id="br13"></a><a id="p_18Sn_885" class="ms"></a>
"Tesaṃ phassaparetānaṃ,<br> Bhavasotānusārinaṃ;<br>
Kummaggapaṭipannānaṃ,<br>
Ārā saṃyojanakkhayo.
</p>

<p><span class="parno">22</span><a class="brnum" id="br14"></a><a id="p_18Sn_886" class="ms"></a>
Ye ca phassaṃ pariññāya,<br> Aññāyupasame ratā;<br>
Te ve phassābhisamayā,<br>
Nicchātā parinibbutāti.
</p>
</blockquote>

<p><a class="brnum" id="br7."></a><a id="p_18Sn_887" class="ms"></a><span class="parno">23</span>
‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ vedanāpaccayāti, ayamekānupassanā. Vedanānaṃ tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā: </p>

<blockquote>

<p><span class="parno">24</span><a class="brnum" id="br15"></a><a id="p_18Sn_888" class="ms"></a>
"Sukhaṃ vā yadi vā dukkhaṃ,<br> Adukkhamasukhaṃ saha;<br>
Ajjhattañca bahiddhā ca,<br>
Yaṃ kiñci atthi veditaṃ.
</p>

<p><span class="parno">25</span><a class="brnum" id="br16"></a><a id="p_18Sn_889" class="ms"></a>
Etaṃ dukkhanti ñatvāna,<br> Mosadhammaṃ palokinaṃ;<br>
Phussa phussa vayaṃ passaṃ,<br>
Evaṃ tattha vijānati;<br>
Vedanānaṃ khayā bhikkhu,<br>
Nicchāto parinibbutoti.
</p>
</blockquote>

<p><a class="brnum" id="br8."></a><a id="p_18Sn_890" class="ms"></a><span class="parno">26</span>
‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ taṇhāpaccayāti, ayamekānupassanā. Taṇhāya tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā: </p>

<blockquote>

<p><span class="parno">27</span><a class="brnum" id="br17"></a><a id="p_18Sn_891" class="ms"></a>
"Taṇhādutiyo puriso,<br> Dīghamaddhāna saṃsaraṃ;<br>
Itthabhāvaññathābhāvaṃ,<br>
Saṃsāraṃ nātivattati.
</p>

<p><span class="parno">28</span><a class="brnum" id="br18"></a><a id="p_18Sn_892" class="ms"></a>
Etamādīnavaṃ ñatvā,<br> Taṇhaṃ dukkhassa sambhavaṃ;<br>
Vītataṇho anādāno,<br>
Sato bhikkhu paribbajeti.
</p>
</blockquote>

<p><a class="brnum" id="br9."></a><a id="p_18Sn_893" class="ms"></a><span class="parno">29</span>
‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ upādānapaccayāti, ayamekānupassanā. Upādānānaṃ tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā: </p>

<blockquote>

<p><span class="parno">30</span><a class="brnum" id="br19"></a><a id="p_18Sn_894" class="ms"></a>
"Upādānapaccayā bhavo,<br> Bhūto dukkhaṃ nigacchati;<br>
Jātassa maraṇaṃ hoti,<br>
Eso dukkhassa sambhavo.
</p>

<p><span class="parno">31</span><a class="brnum" id="br20"></a><a id="p_18Sn_895" class="ms"></a>
Tasmā upādānakkhayā,<br> Sammadaññāya paṇḍitā;<br>
Jātikkhayaṃ abhiññāya,<br>
Na gacchanti punabbhavanti.
</p>
</blockquote>

<p><a class="brnum" id="br10."></a><a id="p_18Sn_896" class="ms"></a><span class="parno">32</span>
‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ ārambhapaccayāti, ayamekānupassanā. Ārambhānaṃ tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā: </p>

<blockquote>

<p><span class="parno">33</span><a class="brnum" id="br21"></a><a id="p_18Sn_897" class="ms"></a>
"Yaṃ kiñci dukkhaṃ sambhoti,<br> Sabbaṃ ārambhapaccayā;<br>
Ārambhānaṃ nirodhena,<br>
Natthi dukkhassa sambhavo.
</p>

<p><span class="parno">34</span><a class="brnum" id="br22"></a><a id="p_18Sn_898" class="ms"></a>
Etamādīnavaṃ ñatvā,<br> Dukkhaṃ ārambhapaccayā;<br>
Sabbārambhaṃ paṭinissajja,<br>
Anārambhe vimuttino.
</p>

<p><span class="parno">35</span><a class="brnum" id="br23"></a><a id="p_18Sn_899" class="ms"></a>
Ucchinnabhavataṇhassa,<br> Santacittassa bhikkhuno;<br>
Vikkhīṇo jātisaṃsāro,<br>
Natthi tassa punabbhavoti.
</p>
</blockquote>

<p><a class="brnum" id="br11."></a><a id="p_18Sn_900" class="ms"></a><span class="parno">36</span>
‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ āhārapaccayāti, ayamekānupassanā. Āhārānaṃ tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā: </p>

<blockquote>

<p><span class="parno">37</span><a class="brnum" id="br24"></a><a id="p_18Sn_901" class="ms"></a>
"Yaṃ kiñci dukkhaṃ sambhoti,<br> Sabbaṃ āhārapaccayā;<br>
Āhārānaṃ nirodhena,<br>
Natthi dukkhassa sambhavo.
</p>

<p><span class="parno">38</span><a class="brnum" id="br25"></a><a id="p_18Sn_902" class="ms"></a>
Etamādīnavaṃ ñatvā,<br> Dukkhaṃ āhārapaccayā;<br>
Sabbāhāraṃ pariññāya,<br>
Sabbāhāramanissito.
</p>

<p><span class="parno">39</span><a class="brnum" id="br26"></a><a id="p_18Sn_903" class="ms"></a>
Ārogyaṃ sammadaññāya,<br> Āsavānaṃ parikkhayā;<br>
Sankhāya sevī dhammaṭṭho,<br>
Sankhyaṃ nopeti vedagūti.
</p>
</blockquote>

<p><a class="brnum" id="br12."></a><a id="p_18Sn_904" class="ms"></a><span class="parno">40</span>
‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ iñjitapaccayāti, ayamekānupassanā. Iñjitānaṃ tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā: </p>

<blockquote>

<p><span class="parno">41</span><a class="brnum" id="br27"></a><a id="p_18Sn_905" class="ms"></a>
"Yaṃ kiñci dukkhaṃ sambhoti,<br> Sabbaṃ iñjitapaccayā;<br>
Iñjitānaṃ nirodhena,<br>
Natthi dukkhassa sambhavo.
</p>

<p><span class="parno">42</span><a class="brnum" id="br28"></a><a id="p_18Sn_906" class="ms"></a>
Etamādīnavaṃ ñatvā,<br> Dukkhaṃ iñjitapaccayā;<br>
Tasmā hi ejaṃ vossajja,<br>
Sankhāre uparundhiya;<br>
Anejo anupādāno,<br>
Sato bhikkhu paribbajeti.
</p>
</blockquote>

<p><a class="brnum" id="br13."></a><a id="p_18Sn_907" class="ms"></a><span class="parno">43</span>
‘Siyā aññenapi … pe … kathañca siyā? Nissitassa calitaṃ hotīti, ayamekānupassanā. Anissito na calatīti, ayaṃ dutiyānupassanā. Evaṃ sammā … pe … athāparaṃ etadavoca satthā: </p>

<blockquote>

<p><span class="parno">44</span><a class="brnum" id="br29"></a><a id="p_18Sn_908" class="ms"></a>
"Anissito na calati,<br> Nissito ca upādiyaṃ;<br>
Itthabhāvaññathābhāvaṃ,<br>
Saṃsāraṃ nātivattati.
</p>

<p><span class="parno">45</span><a class="brnum" id="br30"></a><a id="p_18Sn_909" class="ms"></a>
Etamādīnavaṃ ñatvā,<br> Nissayesu mahabbhayaṃ;<br>
Anissito anupādāno,<br>
Sato bhikkhu paribbajeti.
</p>
</blockquote>

<p><a class="brnum" id="br14."></a><a id="p_18Sn_910" class="ms"></a><span class="parno">46</span>
‘Siyā aññenapi … pe … kathañca siyā? Rūpehi, bhikkhave, arūpā santatarāti, ayamekānupassanā. Arūpehi nirodho santataroti, ayaṃ dutiyānupassanā. Evaṃ sammā … pe … athāparaṃ etadavoca satthā: </p>

<blockquote>

<p><span class="parno">47</span><a class="brnum" id="br31"></a><a id="p_18Sn_911" class="ms"></a>
"Ye ca rūpūpagā sattā,<br> Ye ca arūpaṭṭhāyino;<br>
Nirodhaṃ appajānantā,<br>
Āgantāro punabbhavaṃ.
</p>

<p><span class="parno">48</span><a class="brnum" id="br32"></a><a id="p_18Sn_912" class="ms"></a>
Ye ca rūpe pariññāya,<br> Arūpesu asaṇṭhitā;<br>
Nirodhe ye vimuccanti,<br>
Te janā maccuhāyinoti.
</p>
</blockquote>

<p><a class="brnum" id="br15."></a><a id="p_18Sn_913" class="ms"></a><span class="parno">49</span>
‘Siyā aññenapi … pe … kathañca siyā? Yaṃ, bhikkhave, sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya idaṃ saccanti upanijjhāyitaṃ tadamariyānaṃ etaṃ musāti yathābhūtaṃ sammappaññāya sudiṭṭhaṃ, ayamekānupassanā. Yaṃ, bhikkhave, sadevakassa … pe … sadevamanussāya idaṃ musāti upanijjhāyitaṃ, tadamariyānaṃ etaṃ saccanti yathābhūtaṃ sammappaññāya sudiṭṭhaṃ, ayaṃ dutiyānupassanā. Evaṃ sammā … pe … athāparaṃ etadavoca satthā: </p>

<blockquote>

<p><span class="parno">50</span><a class="brnum" id="br33"></a><a id="p_18Sn_914" class="ms"></a>
"Anattani attamāniṃ,<br> Passa lokaṃ sadevakaṃ;<br>
Niviṭṭhaṃ nāmarūpasmiṃ,<br>
Idaṃ saccanti maññati.
</p>

<p><span class="parno">51</span><a class="brnum" id="br34"></a><a id="p_18Sn_915" class="ms"></a>
Yena yena hi maññanti,<br> Tato taṃ hoti aññathā;<br>
Tañhi tassa musā hoti,<br>
Mosadhammañhi ittaraṃ.
</p>

<p><span class="parno">52</span><a class="brnum" id="br35"></a><a id="p_18Sn_916" class="ms"></a>
Amosadhammaṃ nibbānaṃ,<br> Tadariyā saccato vidū;<br>
Te ve saccābhisamayā,<br>
Nicchātā parinibbutāti.
</p>
</blockquote>

<p><a class="brnum" id="br16."></a><a id="p_18Sn_917" class="ms"></a><span class="parno">53</span>
‘Siyā aññenapi pariyāyena sammā dvayatānupassanā’ti, iti ce, bhikkhave, pucchitāro assu; ‘siyā’tissu vacanīyā. Kathañca siyā? Yaṃ, bhikkhave, sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya idaṃ sukhanti upanijjhāyitaṃ, tadamariyānaṃ etaṃ dukkhanti yathābhūtaṃ sammappaññāya sudiṭṭhaṃ, ayamekānupassanā. Yaṃ, bhikkhave, sadevakassa … pe … sadevamanussāya idaṃ dukkhanti upanijjhāyitaṃ tadamariyānaṃ etaṃ sukhanti yathābhūtaṃ sammappaññāya sudiṭṭhaṃ, ayaṃ dutiyānupassanā. Evaṃ sammā dvayatānupassino kho, bhikkhave, bhikkhuno appamattassa ātāpino pahitattassa viharato dvinnaṃ phalānaṃ aññataraṃ phalaṃ pāṭikankhaṃ – diṭṭheva dhamme aññā, sati vā upādisese anāgāmitāti. Idamavoca bhagavā. Idaṃ vatvāna sugato athāparaṃ etadavoca satthā: </p>

<blockquote>

<p><span class="parno">54</span><a class="brnum" id="br36"></a><a id="p_18Sn_918" class="ms"></a>
"Rūpā saddā rasā gandhā,<br> Phassā dhammā ca kevalā;<br>
Iṭṭhā kantā manāpā ca,<br>
Yāvatatthīti vuccati.
</p>

<p><span class="parno">55</span><a class="brnum" id="br37"></a><a id="p_18Sn_919" class="ms"></a>
Sadevakassa lokassa,<br> Ete vo sukhasammatā;<br>
Yattha cete nirujjhanti,<br>
Taṃ nesaṃ dukkhasammataṃ.
</p>

<p><span class="parno">56</span><a class="brnum" id="br38"></a><a id="p_18Sn_920" class="ms"></a>
Sukhanti diṭṭhamariyehi,<br> Sakkāyassuparodhanaṃ;<br>
Paccanīkamidaṃ hoti,<br>
Sabbalokena passataṃ.
</p>

<p><span class="parno">57</span><a class="brnum" id="br39"></a><a id="p_18Sn_921" class="ms"></a>
Yaṃ pare sukhato āhu,<br> Tadariyā āhu dukkhato;<br>
Yaṃ pare dukkhato āhu,<br>
Tadariyā sukhato vidū.
</p>

<p><span class="parno">58</span><a class="brnum" id="br40"></a><a id="p_18Sn_922" class="ms"></a>
Passa dhammaṃ durājānaṃ,<br> Sampamūḷhetthaviddasu;<br>
Nivutānaṃ tamo hoti,<br>
Andhakāro apassataṃ.
</p>

<p><span class="parno">59</span><a class="brnum" id="br41"></a><a id="p_18Sn_923" class="ms"></a>
Satañca vivaṭaṃ hoti,<br> Āloko passatāmiva;<br>
Santike na vijānanti,<br>
Magā dhammassa kovidā.
</p>

<p><span class="parno">60</span><a class="brnum" id="br42"></a><a id="p_18Sn_924" class="ms"></a>
Bhavarāgaparetehi,<br> Bhavasotānusāribhi;<br>
Māradheyyānupannehi,<br>
Nāyaṃ dhammo susambudho.
</p>

<p><span class="parno">61</span><a class="brnum" id="br43"></a><a id="p_18Sn_925" class="ms"></a>
Ko nu aññatra mariyehi,<br> Padaṃ sambuddhumarahati;<br>
Yaṃ padaṃ sammadaññāya,<br>
Parinibbanti anāsavā"ti.
</p>
</blockquote>

<hr>

<p><a id="p_18Sn_926" class="ms"></a><span class="parno">62</span>
Idamavoca bhagavā. Attamanā te bhikkhū bhagavato bhāsitaṃ abhinandunti. Imasmiñca pana veyyākaraṇasmiṃ bhaññamāne saṭṭhimattānaṃ bhikkhūnaṃ anupādāya āsavehi cittāni vimucciṃsūti.</p>
<p class="endsection">Dvayatānupassanāsuttaṃ dvādasamaṃ.</p><blockquote class="uddanagatha">
<p><a id="p_18Sn_929" class="ms"></a>
Saccaṃ upadhi avijjā ca,<br> sankhāre viññāṇapañcamaṃ;<br>
Phassavedaniyā taṇhā,<br>
upādānārambhaāhārā;<br>
Iñjitaṃ calitaṃ rūpaṃ,<br>
saccaṃ dukkhena soḷasāti.
</p>
</blockquote>
<p class="endsutta">Mahāvaggo tatiyo.</p><blockquote class="uddanagatha">
<p><a id="p_18Sn_932" class="ms"></a>
Pabbajjā ca padhānañca,<br> subhāsitañca sundari;<br>
Māghasuttaṃ sabhiyo ca,<br>
selo sallañca vuccati.
</p>

<p><a id="p_18Sn_933" class="ms"></a>
Vāseṭṭho cāpi kokāli,<br> Nālako dvayatānupassanā;<br>
Dvādasetāni suttāni,<br>
Mahāvaggoti vuccatīti.
</p>
</blockquote>

</div>
</section>
<div id="nextprev"><a id="previous-sutta" href="../snp/snp3.11.html"></a><a id="next-sutta" href="../snp/snp4.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikāya</a><a href="../snp/snp.html">Sutta Nipata</a><a href="../snp/snp3.html">Chapter 3: The Great Chapter</a>3:12 The Observation of Dualities
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
