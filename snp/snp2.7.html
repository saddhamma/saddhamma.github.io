<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Sutta Nipata 2.7</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a class="pressed" href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="topmenu" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
<li class="topmenu" id="bq"><a href="../bq/bq.html">Buddha</a></li>
<li class="topmenu" id="dq"><a href="../dq/dq.html">Dhamma</a></li>
<li class="topmenu" id="sq"><a href="../sq/sq.html">Sangha</a></li>
<li class="topmenu" id="et"><a href="../et/et.html">Training</a></li>
<li class="topmenu" id="es"><a href="../es/es.html">Samadhi</a></li>
<li class="topmenu" id="ev"><a href="../ev/ev.html">Vigilance</a></li>
<li class="topmenu" id="nh"><a href="../nh/nh.html">Noble Hospitality</a></li>
<li class="topmenu" id="nt"><a href="../nt/nt.html">Notes on Dhamma</a></li>
<li class="toplast" id="qa"><a href="../qa/qa.html">Questions & Answers</a></li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Sutta Nipata Chapter 2: The Minor Chapter - Culavagga</h2>

<div id="wb_TabMenu" style="position:relative;left:6px;top:0px;width:930px;height:36px;z-index:0;">
<div id="TabMenu">
<ul>
<li><a href="../snp/snp1.html"><span>1. The Snake</span></a></li>
<li id="active"><a href="../snp/snp2.html"><span>2. The Minor Chapter</span></a></li>
<li><a href="../snp/snp3.html"><span>3. The Great Chapter</span></a></li>
<li><a href="../snp/snp4.html"><span>4. The Eights</span></a></li>
<li><a href="../snp/snp5.html"><span>5. Way to the Beyond</span></a></li>
</ul>
</div></div>
<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span>
</span></span></span>
</li>
</ul>
</div>

<section class="raw_sutta">
<div lang="en">
</div>

<div lang="pi">
<h2>Brāhmaṇadhammikasutta</h2>

<p><a id="p_18Sn_334" class="ms"></a> <span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho sambahulā kosalakā brāhmaṇamahāsālā jiṇṇā vuḍḍhā mahallakā addhagatā vayoanuppattā yena bhagavā tenupasankamiṃsu; upasankamitvā bhagavatā saddhiṃ sammodiṃsu. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Ekamantaṃ nisinnā kho te brāhmaṇamahāsālā bhagavantaṃ etadavocuṃ:  "sandissanti nu kho, bho gotama, etarahi brāhmaṇā porāṇānaṃ brāhmaṇānaṃ brāhmaṇadhamme"ti? "Na kho, brāhmaṇā, sandissanti etarahi brāhmaṇā porāṇānaṃ brāhmaṇānaṃ brāhmaṇadhamme"ti. "Sādhu no bhavaṃ gotamo porāṇānaṃ brāhmaṇānaṃ brāhmaṇadhammaṃ bhāsatu, sace bhoto gotamassa agarū"ti. "Tena hi, brāhmaṇā, suṇātha, sādhukaṃ manasi karotha, bhāsissāmī"ti. "Evaṃ, bho"ti kho te brāhmaṇamahāsālā bhagavato paccassosuṃ. Bhagavā etadavoca: </p>

<blockquote>

<p><span class="parno">284</span><a id="p_18Sn_335" class="ms"></a>
"Isayo pubbakā āsuṃ,<br> saññatattā tapassino;<br>
Pañca kāmaguṇe hitvā,<br>
attadatthamacārisuṃ.
</p>

<p><span class="parno">285</span><a class="brnum" id="br2"></a><a id="p_18Sn_336" class="ms"></a>
Na pasū brāhmaṇānāsuṃ,<br> na hiraññaṃ na dhāniyaṃ;<br>
Sajjhāyadhanadhaññāsuṃ,<br>
brahmaṃ nidhimapālayuṃ.
</p>

<p><span class="parno">286</span><a class="brnum" id="br3"></a><a id="p_18Sn_337" class="ms"></a>
Yaṃ nesaṃ pakataṃ āsi,<br> dvārabhattaṃ upaṭṭhitaṃ;<br>
Saddhāpakatamesānaṃ,<br>
dātave tadamaññisuṃ.
</p>

<p><span class="parno">287</span><a class="brnum" id="br4"></a><a id="p_18Sn_338" class="ms"></a>
Nānārattehi vatthehi,<br> sayanehāvasathehi ca;<br>
Phītā janapadā raṭṭhā,<br>
te namassiṃsu brāhmaṇe.
</p>

<p><span class="parno">288</span><a class="brnum" id="br5"></a><a id="p_18Sn_339" class="ms"></a>
Avajjhā brāhmaṇā āsuṃ,<br> ajeyyā dhammarakkhitā;<br>
Na ne koci nivāresi,<br>
kuladvāresu sabbaso.
</p>

</blockquote>
<hr>
<blockquote>

<p><span class="speaker">(komāra)</span></p>

<p><span class="parno">289</span><a class="brnum" id="br6"></a><a id="p_18Sn_340" class="ms"></a>—Aṭṭhacattālīsaṃ vassāni,<br> Brahmacariyaṃ cariṃsu te;<br>
Vijjācaraṇapariyeṭṭhiṃ,<br>
Acaruṃ brāhmaṇā pure.
</p>

<p><span class="parno">290</span><a class="brnum" id="br7"></a><a id="p_18Sn_341" class="ms"></a>
Na brāhmaṇā aññamagamuṃ,<br> napi bhariyaṃ kiṇiṃsu te;<br>
Sampiyeneva saṃvāsaṃ,<br>
sangantvā samarocayuṃ.
</p>

<p><span class="parno">291</span><a class="brnum" id="br8"></a><a id="p_18Sn_342" class="ms"></a>
Aññatra tamhā samayā,<br> utuveramaṇiṃ pati;<br>
Antarā methunaṃ dhammaṃ,<br>
nāssu gacchanti brāhmaṇā.
</p>

<p><span class="parno">292</span><a class="brnum" id="br9"></a><a id="p_18Sn_343" class="ms"></a>
Brahmacariyañca sīlañca,<br> ajjavaṃ maddavaṃ tapaṃ;<br>
Soraccaṃ avihiṃsañca,<br>
khantiñcāpi avaṇṇayuṃ.
</p>

<p><span class="parno">293</span><a class="brnum" id="br10"></a><a id="p_18Sn_344" class="ms"></a>
Yo nesaṃ paramo āsi,<br> Brahmā daḷhaparakkamo;<br>
Sa vāpi methunaṃ dhammaṃ,<br>
Supinantepi nāgamā.
</p>

<p><span class="parno">294</span><a class="brnum" id="br11"></a><a id="p_18Sn_345" class="ms"></a>
Tassa vattamanusikkhantā,<br> Idheke viññujātikā;<br>
Brahmacariyañca sīlañca,<br>
Khantiñcāpi avaṇṇayuṃ.
</p>

<p><span class="parno">295</span><a class="brnum" id="br12"></a><a id="p_18Sn_346" class="ms"></a>
Taṇḍulaṃ sayanaṃ vatthaṃ,<br> Sappitelañca yāciya;<br>
Dhammena samodhānetvā,<br>
Tato yaññamakappayuṃ.
</p>

</blockquote>
<hr>
<blockquote>

<p><span class="parno">296</span><a class="brnum" id="br13"></a><a id="p_18Sn_347" class="ms"></a>
Upaṭṭhitasmiṃ yaññasmiṃ,<br> Nāssu gāvo haniṃsu te;<br>
Yathā mātā pitā bhātā,<br>
Aññe vāpi ca ñātakā;<br>
Gāvo no paramā mittā,<br>
Yāsu jāyanti osadhā.
</p>

<p><span class="parno">297</span><a class="brnum" id="br14"></a><a id="p_18Sn_348" class="ms"></a>
Annadā baladā cetā,<br> Vaṇṇadā sukhadā tathā;<br>
Etamatthavasaṃ ñatvā,<br>
Nāssu gāvo haniṃsu te.
</p>

<p><span class="parno">298</span><a class="brnum" id="br15"></a><a id="p_18Sn_349" class="ms"></a>
Sukhumālā mahākāyā,<br> Vaṇṇavanto yasassino;<br>
Brāhmaṇā sehi dhammehi,<br>
Kiccākiccesu ussukā;<br>
Yāva loke avattiṃsu,<br>
Sukhamedhitthayaṃ pajā.
</p>

<p><span class="parno">299</span><a class="brnum" id="br16"></a><a id="p_18Sn_350" class="ms"></a>
Tesaṃ āsi vipallāso,<br> Disvāna aṇuto aṇuṃ;<br>
Rājino ca viyākāraṃ,<br>
Nāriyo samalankatā.
</p>

<p><span class="parno">300</span><a class="brnum" id="br17"></a><a id="p_18Sn_351" class="ms"></a>
Rathe cājaññasaṃyutte,<br> Sukate cittasibbane;<br>
Nivesane nivese ca,<br>
Vibhatte bhāgaso mite.
</p>

</blockquote>
<hr>
<blockquote>

<p><span class="parno">301</span><a class="brnum" id="br18"></a><a id="p_18Sn_352" class="ms"></a>
Gomaṇḍalaparibyūḷhaṃ,<br> Nārīvaragaṇāyutaṃ;<br>
Uḷāraṃ mānusaṃ bhogaṃ,<br>
Abhijjhāyiṃsu brāhmaṇā.
</p>

<p><span class="parno">302</span><a class="brnum" id="br19"></a><a id="p_18Sn_353" class="ms"></a>
Te tattha mante ganthetvā,<br> Okkākaṃ tadupāgamuṃ;<br>
Pahūtadhanadhaññosi,<br>
Yajassu bahu te vittaṃ;<br>
Yajassu bahu te dhanaṃ.
</p>

<p><span class="parno">303</span><a class="brnum" id="br20"></a><a id="p_18Sn_354" class="ms"></a>
Tato ca rājā saññatto,<br> Brāhmaṇehi rathesabho;<br>
Assamedhaṃ purisamedhaṃ,<br>
Sammāpāsaṃ vājapeyyaṃ niraggaḷaṃ;<br>
Ete yāge yajitvāna,<br>
Brāhmaṇānamadā dhanaṃ.
</p>

<p><span class="parno">304</span><a class="brnum" id="br21"></a><a id="p_18Sn_355" class="ms"></a>
Gāvo sayanañca vatthañca,<br> Nāriyo samalankatā;<br>
Rathe cājaññasaṃyutte,<br>
Sukate cittasibbane.
</p>

<p><span class="parno">305</span><a class="brnum" id="br22"></a><a id="p_18Sn_356" class="ms"></a>
Nivesanāni rammāni,<br> Suvibhattāni bhāgaso;<br>
Nānādhaññassa pūretvā,<br>
Brāhmaṇānamadā dhanaṃ.
</p>

<p><span class="parno">306</span><a class="brnum" id="br23"></a><a id="p_18Sn_357" class="ms"></a>
Te ca tattha dhanaṃ laddhā,<br> Sannidhiṃ samarocayuṃ;<br>
Tesaṃ icchāvatiṇṇānaṃ,<br>
Bhiyyo taṇhā pavaḍḍhatha;<br>
Te tattha mante ganthetvā,<br>
Okkākaṃ puna mupāgamuṃ.
</p>

<p><span class="parno">307</span><a class="brnum" id="br24"></a><a id="p_18Sn_358" class="ms"></a>
Yathā āpo ca pathavī ca,<br> Hiraññaṃ dhanadhāniyaṃ;<br>
Evaṃ gāvo manussānaṃ,<br>
Parikkhāro so hi pāṇinaṃ;<br>
Yajassu bahu te vittaṃ,<br>
Yajassu bahu te dhanaṃ.
</p>

<p><span class="parno">308</span><a class="brnum" id="br25"></a><a id="p_18Sn_359" class="ms"></a>
Tato ca rājā saññatto,<br> Brāhmaṇehi rathesabho;<br>
Nekā satasahassiyo,<br>
Gāvo yaññe aghātayi.
</p>

<p><span class="parno">309</span><a class="brnum" id="br26"></a><a id="p_18Sn_360" class="ms"></a>
Na pādā na visāṇena,<br> Nāssu hiṃsanti kenaci;<br>
Gāvo eḷakasamānā,<br>
Soratā kumbhadūhanā;<br>
Tā visāṇe gahetvāna,<br>
Rājā satthena ghātayi.
</p>

<p><span class="parno">310</span><a class="brnum" id="br27"></a><a id="p_18Sn_361" class="ms"></a>
Tato devā pitaro ca,<br> Indo asurarakkhasā;<br>
Adhammo iti pakkanduṃ,<br>
Yaṃ satthaṃ nipatī gave.
</p>

</blockquote>
<hr>
<blockquote>

<p><span class="parno">311</span><a class="brnum" id="br28"></a><a id="p_18Sn_362" class="ms"></a>
Tayo rogā pure āsuṃ,<br> Icchā anasanaṃ jarā;<br>
Pasūnañca samārambhā,<br>
Aṭṭhānavutimāgamuṃ.
</p>

<p><span class="parno">312</span><a class="brnum" id="br29"></a><a id="p_18Sn_363" class="ms"></a>
Eso adhammo daṇḍānaṃ,<br> Okkanto purāṇo ahu;<br>
Adūsikāyo haññanti,<br>
Dhammā dhaṃsanti yājakā.
</p>

<p><span class="parno">313</span><a class="brnum" id="br30"></a><a id="p_18Sn_364" class="ms"></a>
Evameso aṇudhammo,<br> Porāṇo viññugarahito;<br>
Yattha edisakaṃ passati,<br>
Yājakaṃ garahatī jano.
</p>

<p><span class="parno">314</span><a class="brnum" id="br31"></a><a id="p_18Sn_365" class="ms"></a>
Evaṃ dhamme viyāpanne,<br> Vibhinnā suddavessikā;<br>
Puthū vibhinnā khattiyā,<br>
Patiṃ bhariyāvamaññatha.
</p>

<p><span class="parno">315</span><a class="brnum" id="br32"></a><a id="p_18Sn_366" class="ms"></a>
Khattiyā brahmabandhū ca,<br> Ye caññe gottarakkhitā;<br>
Jātivādaṃ nirākatvā,<br>
Kāmānaṃ vasamanvagun"ti.
</p>
</blockquote>
<hr>

<p><a id="p_18Sn_367" class="ms"></a>
Evaṃ vutte, te brāhmaṇamahāsālā bhagavantaṃ etadavocuṃ:  "abhikkantaṃ, bho gotama … pe … upāsake no bhavaṃ gotamo dhāretu ajjatagge pāṇupete saraṇaṃ gate"ti.</p>
<p class="endsection">Brāhmaṇadhammikasuttaṃ sattamaṃ.</p>

</div>
</section>
<div id="nextprev"><a id="previous-sutta" href="../snp/snp2.6.html"></a><a id="next-sutta" href="../snp/snp2.8.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikāya</a><a href="../snp/snp.html">Sutta Nipata</a><a href="../snp/snp2.html">Chapter 2: The Minor Chapter</a>2:7 How Brahmins Lived by the Dharma
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
