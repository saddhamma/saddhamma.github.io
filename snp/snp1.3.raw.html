<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Sutta Nipata 1.3</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a class="pressed" href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Sutta Nipata Chapter 1: The Chapter of the Snake - Uragavagga</h2>
<div id="wb_TabMenu" style="position:relative;left:6px;top:0px;width:930px;height:36px;z-index:0;">
<div id="TabMenu">
<ul>
<li id="active"><a href="../snp/snp1.html"><span>1. The Snake</span></a></li>
<li><a href="../snp/snp2.html"><span>2. The Minor Chapter</span></a></li>
<li><a href="../snp/snp3.html"><span>3. The Great Chapter</span></a></li>
<li><a href="../snp/snp4.html"><span>4. The Eights</span></a></li>
<li><a href="../snp/snp5.html"><span>5. Way to the Beyond</span></a></li>
</ul>
</div></div>

<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span>
</span></span></span>
</li>
</ul>
</div>

<section class="raw_sutta">
<div lang="en">
</div>

<div lang="pi">
<h2>Khaggavisāṇasutta</h2>
<blockquote>

<p><span class="parno">35</span><a id="p_18Sn_38" class="ms"></a> "Sabbesu bhūtesu nidhāya daṇḍaṃ,<br> Aviheṭhayaṃ aññatarampi tesaṃ;<br>
Na puttamiccheyya kuto sahāyaṃ,<br>
Eko care khaggavisāṇakappo".
</p>

<p><span class="parno">36</span><a class="brnum" id="br2"></a><a id="p_18Sn_39" class="ms"></a>
"Saṃsaggajātassa bhavanti snehā,<br> Snehanvayaṃ dukkhamidaṃ pahoti;<br>
Ādīnavaṃ snehajaṃ pekkhamāno,<br>
Eko care khaggavisāṇakappo".
</p>

<p><span class="parno">37</span><a class="brnum" id="br3"></a><a id="p_18Sn_40" class="ms"></a>
"Mitte suhajje anukampamāno,<br> Hāpeti atthaṃ paṭibaddhacitto;<br>
Etaṃ bhayaṃ santhave pekkhamāno,<br>
Eko care khaggavisāṇakappo".
</p>

<p><span class="parno">38</span><a class="brnum" id="br4"></a><a id="p_18Sn_41" class="ms"></a>
"Vaṃso visālova yathā visatto,<br> Puttesu dāresu ca yā apekkhā;<br>
Vaṃsakkaḷīrova asajjamāno,<br>
Eko care khaggavisāṇakappo".
</p>
</blockquote>
<hr>
<blockquote>

<p><span class="parno">39</span><a class="brnum" id="br5"></a><a id="p_18Sn_42" class="ms"></a>
"Migo araññamhi yathā abaddho,<br> Yenicchakaṃ gacchati gocarāya;<br>
Viññū naro seritaṃ pekkhamāno,<br>
Eko care khaggavisāṇakappo".
</p>

<p><span class="parno">40</span><a class="brnum" id="br6"></a><a id="p_18Sn_43" class="ms"></a>
"Āmantanā hoti sahāyamajjhe,<br> Vāse ṭhāne gamane cārikāya;<br>
Anabhijjhitaṃ seritaṃ pekkhamāno,<br>
Eko care khaggavisāṇakappo".
</p>

<p><span class="parno">41</span><a class="brnum" id="br7"></a><a id="p_18Sn_44" class="ms"></a>
"Khiḍḍā ratī hoti sahāyamajjhe,<br> Puttesu ca vipulaṃ hoti pemaṃ;<br>
Piyavippayogaṃ vijigucchamāno,<br>
Eko care khaggavisāṇakappo".
</p>

<p><span class="parno">42</span><a class="brnum" id="br8"></a><a id="p_18Sn_45" class="ms"></a>
"Cātuddiso appaṭigho ca hoti,<br> Santussamāno itarītarena;<br>
Parissayānaṃ sahitā achambhī,<br>
Eko care khaggavisāṇakappo".
</p>

<p><span class="parno">43</span><a class="brnum" id="br9"></a><a id="p_18Sn_46" class="ms"></a>
"Dussangahā pabbajitāpi eke,<br> Atho gahaṭṭhā gharamāvasantā;<br>
Appossukko paraputtesu hutvā,<br>
Eko care khaggavisāṇakappo".
</p>

<p><span class="parno">44</span><a class="brnum" id="br10"></a><a id="p_18Sn_47" class="ms"></a>
"Oropayitvā gihibyañjanāni,<br> Sañchinnapatto yathā koviḷāro;<br>
Chetvāna vīro gihibandhanāni,<br>
Eko care khaggavisāṇakappo".
</p>

<p><span class="parno">45</span><a class="brnum" id="br11"></a><a id="p_18Sn_48" class="ms"></a>
"Sace labhetha nipakaṃ sahāyaṃ,<br> Saddhiṃ caraṃ sādhuvihāridhīraṃ;<br>
Abhibhuyya sabbāni parissayāni,<br>
Careyya tenattamano satīmā".
</p>

<p><span class="parno">46</span><a class="brnum" id="br12"></a><a id="p_18Sn_49" class="ms"></a>
"No ce labhetha nipakaṃ sahāyaṃ,<br> Saddhiṃ caraṃ sādhuvihāridhīraṃ;<br>
Rājāva raṭṭhaṃ vijitaṃ pahāya,<br>
Eko care mātangaraññeva nāgo".
</p>

<p><span class="parno">47</span><a class="brnum" id="br13"></a><a id="p_18Sn_50" class="ms"></a>
"Addhā pasaṃsāma sahāyasampadaṃ,<br> Seṭṭhā samā sevitabbā sahāyā;<br>
Ete aladdhā anavajjabhojī,<br>
Eko care khaggavisāṇakappo".
</p>

<p><span class="parno">48</span><a class="brnum" id="br14"></a><a id="p_18Sn_51" class="ms"></a>
"Disvā suvaṇṇassa pabhassarāni,<br> Kammāraputtena suniṭṭhitāni;<br>
Sanghaṭṭamānāni duve bhujasmiṃ,<br>
Eko care khaggavisāṇakappo".
</p>
</blockquote>
<hr>
<blockquote>

<p><span class="parno">49</span><a class="brnum" id="br15"></a><a id="p_18Sn_52" class="ms"></a>
"Evaṃ dutīyena sahā mamassa,<br> Vācābhilāpo abhisajjanā vā;<br>
Etaṃ bhayaṃ āyatiṃ pekkhamāno,<br>
Eko care khaggavisāṇakappo".
</p>

<p><span class="parno">50</span><a class="brnum" id="br16"></a><a id="p_18Sn_53" class="ms"></a>
"Kāmā hi citrā madhurā manoramā,<br> Virūparūpena mathenti cittaṃ;<br>
Ādīnavaṃ kāmaguṇesu disvā,<br>
Eko care khaggavisāṇakappo".
</p>

<p><span class="parno">51</span><a class="brnum" id="br17"></a><a id="p_18Sn_54" class="ms"></a>
"Ītī ca gaṇḍo ca upaddavo ca,<br> Rogo ca sallañca bhayañca metaṃ;<br>
Etaṃ bhayaṃ kāmaguṇesu disvā,<br>
Eko care khaggavisāṇakappo".
</p>

<p><span class="parno">52</span><a class="brnum" id="br18"></a><a id="p_18Sn_55" class="ms"></a>
"Sītañca uṇhañca khudaṃ pipāsaṃ,<br> Vātātape ḍaṃsasarīsape ca;<br>
Sabbānipetāni abhisambhavitvā,<br>
Eko care khaggavisāṇakappo".
</p>

<p><span class="parno">53</span><a class="brnum" id="br19"></a><a id="p_18Sn_56" class="ms"></a>
"Nāgova yūthāni vivajjayitvā,<br> Sañjātakhandho padumī uḷāro;<br>
Yathābhirantaṃ viharaṃ araññe,<br>
Eko care khaggavisāṇakappo".
</p>

<p><span class="parno">54</span><a class="brnum" id="br20"></a><a id="p_18Sn_57" class="ms"></a>
"Aṭṭhānataṃ sangaṇikāratassa,<br> Yaṃ phassaye sāmayikaṃ vimuttiṃ;<br>
Ādiccabandhussa vaco nisamma,<br>
Eko care khaggavisāṇakappo".
</p>

<p><span class="parno">55</span><a class="brnum" id="br21"></a><a id="p_18Sn_58" class="ms"></a>
"Diṭṭhīvisūkāni upātivatto,<br> Patto niyāmaṃ paṭiladdhamaggo;<br>
Uppannañāṇomhi anaññaneyyo,<br>
Eko care khaggavisāṇakappo".
</p>

<p><span class="parno">56</span><a class="brnum" id="br22"></a><a id="p_18Sn_59" class="ms"></a>
"Nillolupo nikkuho nippipāso,<br> Nimmakkho niddhantakasāvamoho;<br>
Nirāsayo sabbaloke bhavitvā,<br>
Eko care khaggavisāṇakappo".
</p>

<p><span class="parno">57</span><a class="brnum" id="br23"></a><a id="p_18Sn_60" class="ms"></a>
"Pāpaṃ sahāyaṃ parivajjayetha,<br> Anatthadassiṃ visame niviṭṭhaṃ;<br>
Sayaṃ na seve pasutaṃ pamattaṃ,<br>
Eko care khaggavisāṇakappo".
</p>

<p><span class="parno">58</span><a class="brnum" id="br24"></a><a id="p_18Sn_61" class="ms"></a>
"Bahussutaṃ dhammadharaṃ bhajetha,<br> Mittaṃ uḷāraṃ paṭibhānavantaṃ;<br>
Aññāya atthāni vineyya kankhaṃ,<br>
Eko care khaggavisāṇakappo".
</p>
</blockquote>
<hr>
<blockquote>

<p><span class="parno">59</span><a class="brnum" id="br25"></a><a id="p_18Sn_62" class="ms"></a>
"Khiḍḍaṃ ratiṃ kāmasukhañca loke,<br> Analankaritvā anapekkhamāno;<br>
Vibhūsanaṭṭhānā virato saccavādī,<br>
Eko care khaggavisāṇakappo".
</p>

<p><span class="parno">60</span><a class="brnum" id="br26"></a><a id="p_18Sn_63" class="ms"></a>
"Puttañca dāraṃ pitarañca mātaraṃ,<br> Dhanāni dhaññāni ca bandhavāni;<br>
Hitvāna kāmāni yathodhikāni,<br>
Eko care khaggavisāṇakappo".
</p>

<p><span class="parno">61</span><a class="brnum" id="br27"></a><a id="p_18Sn_64" class="ms"></a>
"Sango eso parittamettha sokhyaṃ,<br> Appassādo dukkhamettha bhiyyo;<br>
Gaḷo eso iti ñatvā matīmā,<br>
Eko care khaggavisāṇakappo".
</p>

<p><span class="parno">62</span><a class="brnum" id="br28"></a><a id="p_18Sn_65" class="ms"></a>
"Sandālayitvāna saṃyojanāni,<br> Jālaṃva bhetvā salilambucārī;<br>
Aggīva daḍḍhaṃ anivattamāno,<br>
Eko care khaggavisāṇakappo".
</p>

<p><span class="parno">63</span><a class="brnum" id="br29"></a><a id="p_18Sn_66" class="ms"></a>
"Okkhittacakkhu na ca pādalolo,<br> Guttindriyo rakkhitamānasāno;<br>
Anavassuto apariḍayhamāno,<br>
Eko care khaggavisāṇakappo".
</p>

<p><span class="parno">64</span><a class="brnum" id="br30"></a><a id="p_18Sn_67" class="ms"></a>
"Ohārayitvā gihibyañjanāni,<br> Sañchannapatto yathā pārichatto;<br>
Kāsāyavattho abhinikkhamitvā,<br>
Eko care khaggavisāṇakappo".
</p>

<p><span class="parno">65</span><a class="brnum" id="br31"></a><a id="p_18Sn_68" class="ms"></a>
"Rasesu gedhaṃ akaraṃ alolo,<br> Anaññaposī sapadānacārī;<br>
Kule kule appaṭibaddhacitto,<br>
Eko care khaggavisāṇakappo".
</p>

<p><span class="parno">66</span><a class="brnum" id="br32"></a><a id="p_18Sn_69" class="ms"></a>
"Pahāya pañcāvaraṇāni cetaso,<br> Upakkilese byapanujja sabbe;<br>
Anissito chetva sinehadosaṃ,<br>
Eko care khaggavisāṇakappo".
</p>

<p><span class="parno">67</span><a class="brnum" id="br33"></a><a id="p_18Sn_70" class="ms"></a>
"Vipiṭṭhikatvāna sukhaṃ dukhañca,<br> Pubbeva ca somanassadomanassaṃ;<br>
Laddhānupekkhaṃ samathaṃ visuddhaṃ,<br>
Eko care khaggavisāṇakappo".
</p>

<p><span class="parno">68</span><a class="brnum" id="br34"></a><a id="p_18Sn_71" class="ms"></a>
"Āraddhaviriyo paramatthapattiyā,<br> Alīnacitto akusītavutti;<br>
Daḷhanikkamo thāmabalūpapanno,<br>
Eko care khaggavisāṇakappo".
</p>
</blockquote>
<hr>
<blockquote>

<p><span class="parno">69</span><a class="brnum" id="br35"></a><a id="p_18Sn_72" class="ms"></a>
"Paṭisallānaṃ jhānamariñcamāno,<br> Dhammesu niccaṃ anudhammacārī;<br>
Ādīnavaṃ sammasitā bhavesu,<br>
Eko care khaggavisāṇakappo".
</p>

<p><span class="parno">70</span><a class="brnum" id="br36"></a><a id="p_18Sn_73" class="ms"></a>
"Taṇhakkhayaṃ patthayamappamatto,<br> Aneḷamūgo sutavā satīmā;<br>
Sankhātadhammo niyato padhānavā,<br>
Eko care khaggavisāṇakappo".
</p>

<p><span class="parno">71</span><a class="brnum" id="br37"></a><a id="p_18Sn_74" class="ms"></a>
"Sīhova saddesu asantasanto,<br> Vātova jālamhi asajjamāno;<br>
Padumaṃva toyena alippamāno",<br>
Eko care khaggavisāṇakappo.
</p>

<p><span class="parno">72</span><a class="brnum" id="br38"></a><a id="p_18Sn_75" class="ms"></a>
"Sīho yathā dāṭhabalī pasayha,<br> Rājā migānaṃ abhibhuyya cārī;<br>
Sevetha pantāni senāsanāni,<br>
Eko care khaggavisāṇakappo".
</p>

<p><span class="parno">73</span><a class="brnum" id="br39"></a><a id="p_18Sn_76" class="ms"></a>
"Mettaṃ upekkhaṃ karuṇaṃ vimuttiṃ,<br> Āsevamāno muditañca kāle;<br>
Sabbena lokena avirujjhamāno,<br>
Eko care khaggavisāṇakappo".
</p>

<p><span class="parno">74</span><a class="brnum" id="br40"></a><a id="p_18Sn_77" class="ms"></a>
"Rāgañca dosañca pahāya mohaṃ,<br> Sandālayitvāna saṃyojanāni;<br>
Asantasaṃ jīvitasankhayamhi,<br>
Eko care khaggavisāṇakappo".
</p>

<p><span class="parno">75</span><a class="brnum" id="br41"></a><a id="p_18Sn_78" class="ms"></a>
"Bhajanti sevanti ca kāraṇatthā,<br> Nikkāraṇā dullabhā ajja mittā;<br>
Attaṭṭhapaññā asucī manussā,<br>
Eko care khaggavisāṇakappo".
</p>
</blockquote>
<p class="endsection">Khaggavisāṇasuttaṃ tatiyaṃ.</p>

</div>
</section>
<div id="nextprev"><a id="previous-sutta" href="../snp/snp1.2.html"></a><a id="next-sutta" href="../snp/snp1.4.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikāya</a><a href="../snp/snp.html">Sutta Nipata</a><a href="../snp/snp1.html">Chapter 1: The Snake</a>1:3 A Rhinoceros
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
