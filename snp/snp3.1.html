<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Sutta Nipata 3.1</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a class="pressed" href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="topmenu" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
<li class="topmenu" id="bq"><a href="../bq/bq.html">Buddha</a></li>
<li class="topmenu" id="dq"><a href="../dq/dq.html">Dhamma</a></li>
<li class="topmenu" id="sq"><a href="../sq/sq.html">Sangha</a></li>
<li class="topmenu" id="et"><a href="../et/et.html">Training</a></li>
<li class="topmenu" id="es"><a href="../es/es.html">Samadhi</a></li>
<li class="topmenu" id="ev"><a href="../ev/ev.html">Vigilance</a></li>
<li class="topmenu" id="ka"><a href="../ka/ka.html">Kamma</a></li>
<li class="topmenu" id="nt"><a href="../nt/nt.html">Notes on Dhamma</a></li>
<li class="toplast" id="qa"><a href="../qa/qa.html">Questions & Answers</a></li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Sutta Nipata Chapter 3: The Great Chapter - Mahavagga</h2>

<div id="wb_TabMenu" style="position:relative;left:6px;top:0px;width:930px;height:36px;z-index:0;">
<div id="TabMenu">
<ul>
<li><a href="../snp/snp1.html"><span>1. The Snake</span></a></li>
<li><a href="../snp/snp2.html"><span>2. The Minor Chapter</span></a></li>
<li id="active"><a href="../snp/snp3.html"><span>3. The Great Chapter</span></a></li>
<li><a href="../snp/snp4.html"><span>4. The Eights</span></a></li>
<li><a href="../snp/snp5.html"><span>5. Way to the Beyond</span></a></li>
</ul>
</div></div>

<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span>
</span></span></span>
</li>
</ul>
</div>

<section class="raw_sutta">
<div lang="en">
</blockquote></div>

<div lang="pi">
<h2>Pabbajjāsutta</h2>
<blockquote>

<p></p>

<p><span class="parno">405</span><a id="p_18Sn_472" class="ms"></a> "Pabbajjaṃ kittayissāmi,<br> yathā pabbaji cakkhumā;<br>
Yathā vīmaṃsamāno so,<br>
pabbajjaṃ samarocayi.
</p>

<p><span class="parno">406</span><a class="brnum" id="br2"></a><a id="p_18Sn_473" class="ms"></a>
Sambādhoyaṃ gharāvāso,<br> rajassāyatanaṃ iti;<br>
Abbhokāsova pabbajjā,<br>
iti disvāna pabbaji.
</p>

<p><span class="parno">407</span><a class="brnum" id="br3"></a><a id="p_18Sn_474" class="ms"></a>
Pabbajitvāna kāyena,<br> pāpakammaṃ vivajjayi;<br>
Vacīduccaritaṃ hitvā,<br>
ājīvaṃ parisodhayi.
</p>

<p><span class="parno">408</span><a class="brnum" id="br4"></a><a id="p_18Sn_475" class="ms"></a>
Agamā rājagahaṃ buddho,<br> magadhānaṃ giribbajaṃ;<br>
Piṇḍāya abhihāresi,<br>
ākiṇṇavaralakkhaṇo".
</p>

<p><span class="parno">409</span><a class="brnum" id="br5"></a><a id="p_18Sn_476" class="ms"></a>
Tamaddasā bimbisāro,<br> pāsādasmiṃ patiṭṭhito;<br>
Disvā lakkhaṇasampannaṃ,<br>
imamatthaṃ abhāsatha.
</p>

<p><span class="parno">410</span><a class="brnum" id="br6"></a><a id="p_18Sn_477" class="ms"></a>
"Imaṃ bhonto nisāmetha,<br> abhirūpo brahā suci;<br>
Caraṇena ca sampanno,<br>
yugamattañca pekkhati.
</p>

<p><span class="parno">411</span><a class="brnum" id="br7"></a><a id="p_18Sn_478" class="ms"></a>
Okkhittacakkhu satimā,<br> nāyaṃ nīcakulāmiva;<br>
Rājadūtābhidhāvantu,<br>
kuhiṃ bhikkhu gamissati".
</p>

<p><span class="parno">412</span><a class="brnum" id="br8"></a><a id="p_18Sn_479" class="ms"></a>
Te pesitā rājadūtā,<br> piṭṭhito anubandhisuṃ;<br>
Kuhiṃ gamissati bhikkhu,<br>
kattha vāso bhavissati.
</p>

<p><span class="parno">413</span><a class="brnum" id="br9"></a><a id="p_18Sn_480" class="ms"></a>
Sapadānaṃ caramāno,<br> guttadvāro susaṃvuto;<br>
Khippaṃ pattaṃ apūresi,<br>
sampajāno paṭissato.
</p>

</blockquote>
<hr>
<blockquote>

<p><span class="parno">414</span><a class="brnum" id="br10"></a><a id="p_18Sn_481" class="ms"></a>
Piṇḍacāraṃ caritvāna,<br> Nikkhamma nagarā muni;<br>
Paṇḍavaṃ abhihāresi,<br>
Ettha vāso bhavissati.
</p>

<p><span class="parno">415</span><a class="brnum" id="br11"></a><a id="p_18Sn_482" class="ms"></a>
Disvāna vāsūpagataṃ,<br> Tayo dūtā upāvisuṃ;<br>
Tesu ekova āgantvā,<br>
Rājino paṭivedayi.
</p>

<p><span class="parno">416</span><a class="brnum" id="br12"></a><a id="p_18Sn_483" class="ms"></a>
"Esa bhikkhu mahārāja,<br> Paṇḍavassa puratthato;<br>
Nisinno byagghusabhova,<br>
Sīhova girigabbhare".
</p>

<p><span class="parno">417</span><a class="brnum" id="br13"></a><a id="p_18Sn_484" class="ms"></a>
Sutvāna dūtavacanaṃ,<br> Bhaddayānena khattiyo;<br>
Taramānarūpo niyyāsi,<br>
Yena paṇḍavapabbato.
</p>

<p><span class="parno">418</span><a class="brnum" id="br14"></a><a id="p_18Sn_485" class="ms"></a>
Sa yānabhūmiṃ yāyitvā,<br> Yānā oruyha khattiyo;<br>
Pattiko upasankamma,<br>
Āsajja naṃ upāvisi.
</p>

<p><span class="parno">419</span><a class="brnum" id="br15"></a><a id="p_18Sn_486" class="ms"></a>
Nisajja rājā sammodi,<br> Kathaṃ sāraṇīyaṃ tato;<br>
Kathaṃ so vītisāretvā,<br>
Imamatthaṃ abhāsatha.
</p>

<p><span class="parno">420</span><a class="brnum" id="br16"></a><a id="p_18Sn_487" class="ms"></a>
"Yuvā ca daharo cāsi,<br> Paṭhamuppattiko susu;<br>
Vaṇṇārohena sampanno,<br>
Jātimā viya khattiyo.
</p>

<p><span class="parno">421</span><a class="brnum" id="br17"></a><a id="p_18Sn_488" class="ms"></a>
Sobhayanto anīkaggaṃ,<br> Nāgasanghapurakkhato;<br>
Dadāmi bhoge bhuñjassu,<br>
Jātiṃ akkhāhi pucchito".
</p>

<p><span class="parno">422</span><a class="brnum" id="br18"></a><a id="p_18Sn_489" class="ms"></a>
"Ujuṃ janapado rāja,<br> Himavantassa passato;<br>
Dhanaviriyena sampanno,<br>
Kosalesu niketino.
</p>

<p><span class="parno">423</span><a class="brnum" id="br19"></a><a id="p_18Sn_490" class="ms"></a>
Ādiccā nāma gottena,<br> Sākiyā nāma jātiyā;<br>
Tamhā kulā pabbajitomhi,<br>
Na kāme abhipatthayaṃ.
</p>

<p><span class="parno">424</span><a class="brnum" id="br20"></a><a id="p_18Sn_491" class="ms"></a>
Kāmesvādīnavaṃ disvā,<br> Nekkhammaṃ daṭṭhu khemato;<br>
Padhānāya gamissāmi,<br>
Ettha me rañjatī mano"ti.
</p>
</blockquote>
<p class="endsection">Pabbajjāsuttaṃ paṭhamaṃ.</p>

</div>
</section>
<div id="nextprev"><a id="previous-sutta" href="../snp/snp3.html"></a><a id="next-sutta" href="../snp/snp3.2.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikāya</a><a href="../snp/snp.html">Sutta Nipata</a><a href="../snp/snp3.html">Chapter 3: The Great Chapter</a>3:1 The Going Forth of Gotama
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
