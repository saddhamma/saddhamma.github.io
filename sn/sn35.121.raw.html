<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Samyutta Nikāya - Connected Discourses on the Six Sense Bases 35.121</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext"><a href="../home/index.html"><span>The True Dhamma</span></a></div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a class="pressed" href="../sn/sn.html">↓ Samyutta Nikaya</a>
		<ul>
			<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a class="pressed" href="../sn/sn04.html" title="Part 4 - The Book of the Six Sense Bases">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Saṃyutta Nikāya - The Connected Discourses</h2>
<div id="wb_TabMenu" style="position:relative;left:6px;top:0px;width:930px;height:36px;z-index:0;">
<div id="TabMenu">
<ul>
<li><a href="../sn/sn01.html"><span>Part 1: 1-11</span></a></li>
<li><a href="../sn/sn02.html"><span>Part 2: 12-21</span></a></li>
<li><a href="../sn/sn03.html"><span>Part 3: 22-34</span></a></li>
<li id="active"><a href="../sn/sn04.html"><span>Part 4: 35-44</span></a></li>
<li><a href="../sn/sn05.html"><span>Part 5: 45-56</span></a></li>
</ul>
</div></div>

<h2>Connected Discourses on the Six Sense Bases: SN35:121 Exhortation to Rahula</h2>

<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span>
<p>For more copyright information please see: <a href="../home/copyright.html#sn"here.</a></p>
</li>
</ul>
</div>
<section class="raw_sutta">
<div lang="en">
</div>

<div lang="pi">

<p><a id="p_13S4_664" class="ms"></a><a class="msdiv" id="msdiv_121"></a><span class="parno">1</span>
Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho bhagavato rahogatassa paṭisallīnassa evaṃ cetaso parivitakko udapādi:  "paripakkā kho rāhulassa vimuttiparipācaniyā dhammā; yannūnāhaṃ rāhulaṃ uttariṃ āsavānaṃ khaye vineyyan"ti. Atha kho bhagavā pubbaṇhasamayaṃ nivāsetvā pattacīvaramādāya sāvatthiyaṃ piṇḍāya caritvā pacchābhattaṃ piṇḍapātapaṭikkanto āyasmantaṃ rāhulaṃ āmantesi:  "gaṇhāhi, rāhula, nisīdanaṃ. Yena andhavanaṃ tenupasankamissāma divāvihārāyā"ti. "Evaṃ, bhante"ti kho āyasmā rāhulo bhagavato paṭissutvā nisīdanaṃ ādāya bhagavantaṃ piṭṭhito piṭṭhito anubandhi.</p>

<p><a id="p_13S4_665" class="ms"></a><span class="parno">2</span>
Tena kho pana samayena anekāni devatāsahassāni bhagavantaṃ anubandhāni honti:  "ajja bhagavā āyasmantaṃ rāhulaṃ uttariṃ āsavānaṃ khaye vinessatī"ti. Atha kho bhagavā andhavanaṃ ajjhogāhetvā aññatarasmiṃ rukkhamūle paññatte āsane nisīdi. Āyasmāpi kho rāhulo bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ rāhulaṃ bhagavā etadavoca: </p>

<p><a id="p_13S4_666" class="ms"></a><span class="parno">3</span>
"Taṃ kiṃ maññasi, rāhula, cakkhu niccaṃ vā aniccaṃ vā"ti?</p>

<p><a id="p_13S4_667" class="ms"></a><span class="parno">4</span>
"Aniccaṃ, bhante".</p>

<p><a id="p_13S4_668" class="ms"></a><span class="parno">5</span>
"Yaṃ panāniccaṃ dukkhaṃ vā taṃ sukhaṃ vā"ti?</p>

<p><a id="p_13S4_669" class="ms"></a><span class="parno">6</span>
"Dukkhaṃ, bhante".</p>

<p><a id="p_13S4_670" class="ms"></a><span class="parno">7</span>
"Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ:  ‘etaṃ mama, esohamasmi, eso me attā’"ti?</p>

<p><a id="p_13S4_671" class="ms"></a><span class="parno">8</span>
"No hetaṃ, bhante". ()</p>

<p><a id="p_13S4_672" class="ms"></a><span class="parno">9</span>
"Rūpā niccā vā aniccā vā"ti?</p>

<p><a id="p_13S4_673" class="ms"></a><span class="parno">10</span>
"Aniccā, bhante" … pe  … .</p>

<p><a id="p_13S4_674" class="ms"></a><span class="parno">11</span>
"Cakkhuviññāṇaṃ niccaṃ vā aniccaṃ vā"ti?</p>

<p><a id="p_13S4_675" class="ms"></a><span class="parno">12</span>
"Aniccaṃ, bhante" … pe  … .</p>

<p><a id="p_13S4_676" class="ms"></a><span class="parno">13</span>
"Cakkhusamphasso nicco vā anicco vā"ti?</p>

<p><a id="p_13S4_677" class="ms"></a><span class="parno">14</span>
"Anicco, bhante" … pe  … .</p>

<p><a id="p_13S4_678" class="ms"></a><span class="parno">15</span>
"Yampidaṃ cakkhusamphassapaccayā uppajjati vedanāgataṃ, saññāgataṃ, sankhāragataṃ, viññāṇagataṃ, tampi niccaṃ vā aniccaṃ vā"ti?</p>

<p><a id="p_13S4_679" class="ms"></a><span class="parno">16</span>
"Aniccaṃ, bhante".</p>

<p><a id="p_13S4_680" class="ms"></a><span class="parno">17</span>
"Yaṃ panāniccaṃ dukkhaṃ vā taṃ sukhaṃ vā"ti?</p>

<p><a id="p_13S4_681" class="ms"></a><span class="parno">18</span>
"Dukkhaṃ, bhante".</p>

<p><a id="p_13S4_682" class="ms"></a><span class="parno">19</span>
"Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ:  ‘etaṃ mama, esohamasmi, eso me attā’"ti?</p>

<p><a id="p_13S4_683" class="ms"></a><span class="parno">20</span>
"No hetaṃ, bhante" … pe  … .</p>

<p><a id="p_13S4_684" class="ms"></a><span class="parno">21</span>
"Jivhā niccā vā aniccā vā"ti?</p>

<p><a id="p_13S4_685" class="ms"></a><span class="parno">22</span>
"Aniccā, bhante" … pe  … .</p>

<p><a id="p_13S4_686" class="ms"></a><span class="parno">23</span>
"Jivhāviññāṇaṃ niccaṃ vā aniccaṃ vā"ti?</p>

<p><a id="p_13S4_687" class="ms"></a><span class="parno">24</span>
"Aniccaṃ, bhante" … pe  … .</p>

<p><a id="p_13S4_688" class="ms"></a><span class="parno">25</span>
"Jivhāsamphasso nicco vā anicco vā"ti?</p>

<p><a id="p_13S4_689" class="ms"></a><span class="parno">26</span>
"Anicco, bhante" … pe  … .</p>

<p><a id="p_13S4_690" class="ms"></a><span class="parno">27</span>
"Yampidaṃ jivhāsamphassapaccayā uppajjati vedanāgataṃ, saññāgataṃ, sankhāragataṃ, viññāṇagataṃ, tampi niccaṃ vā aniccaṃ vā"ti?</p>

<p><a id="p_13S4_691" class="ms"></a><span class="parno">28</span>
"Aniccaṃ, bhante".</p>

<p><a id="p_13S4_692" class="ms"></a><span class="parno">29</span>
"Yaṃ panāniccaṃ dukkhaṃ vā taṃ sukhaṃ vā"ti?</p>

<p><a id="p_13S4_693" class="ms"></a><span class="parno">30</span>
"Dukkhaṃ, bhante".</p>

<p><a id="p_13S4_694" class="ms"></a><span class="parno">31</span>
"Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ:  ‘etaṃ mama, esohamasmi, eso me attā’"ti?</p>

<p><a id="p_13S4_695" class="ms"></a><span class="parno">32</span>
"No hetaṃ, bhante" … pe  … .</p>

<p><a id="p_13S4_696" class="ms"></a><span class="parno">33</span>
"Mano nicco vā anicco vā"ti?</p>

<p><a id="p_13S4_697" class="ms"></a><span class="parno">34</span>
"Anicco, bhante".</p>

<p><a id="p_13S4_698" class="ms"></a><span class="parno">35</span>
"Yaṃ panāniccaṃ dukkhaṃ vā taṃ sukhaṃ vā"ti?</p>

<p><a id="p_13S4_699" class="ms"></a><span class="parno">36</span>
"Dukkhaṃ, bhante".</p>

<p><a id="p_13S4_700" class="ms"></a><span class="parno">37</span>
"Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ ‘etaṃ mama, esohamasmi, eso me attā’"ti?</p>

<p><a id="p_13S4_701" class="ms"></a><span class="parno">38</span>
"No hetaṃ, bhante".</p>

<p><a id="p_13S4_702" class="ms"></a><span class="parno">39</span>
"Dhammā niccā vā aniccā vā"ti?</p>

<p><a id="p_13S4_703" class="ms"></a><span class="parno">40</span>
"Aniccā, bhante" … pe  … .</p>

<p><a id="p_13S4_704" class="ms"></a><span class="parno">41</span>
"Manoviññāṇaṃ niccaṃ vā aniccaṃ vā"ti?</p>

<p><a id="p_13S4_705" class="ms"></a><span class="parno">42</span>
"Aniccaṃ, bhante" … pe  … .</p>

<p><a id="p_13S4_706" class="ms"></a><span class="parno">43</span>
"Manosamphasso nicco vā anicco vā"ti?</p>

<p><a id="p_13S4_707" class="ms"></a><span class="parno">44</span>
"Anicco, bhante" … pe  … .</p>

<p><a id="p_13S4_708" class="ms"></a><span class="parno">45</span>
"Yampidaṃ manosamphassapaccayā uppajjati vedanāgataṃ, saññāgataṃ, sankhāragataṃ, viññāṇagataṃ, tampi niccaṃ vā aniccaṃ vā"ti?</p>

<p><a id="p_13S4_709" class="ms"></a><span class="parno">46</span>
"Aniccaṃ, bhante".</p>

<p><a id="p_13S4_710" class="ms"></a><span class="parno">47</span>
"Yaṃ panāniccaṃ dukkhaṃ vā taṃ sukhaṃ vā"ti?</p>

<p><a id="p_13S4_711" class="ms"></a><span class="parno">48</span>
"Dukkhaṃ, bhante".</p>

<p><a id="p_13S4_712" class="ms"></a><span class="parno">49</span>
"Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ:  ‘etaṃ mama, esohamasmi, eso me attā’"ti?</p>

<p><a id="p_13S4_713" class="ms"></a><span class="parno">50</span>
"No hetaṃ, bhante".</p>

<p><a id="p_13S4_714" class="ms"></a><span class="parno">51</span>
"Evaṃ passaṃ, rāhula, sutavā ariyasāvako cakkhusmimpi nibbindati, rūpesupi nibbindati, cakkhuviññāṇepi nibbindati, cakkhusamphassepi nibbindati, yampidaṃ cakkhusamphassapaccayā uppajjati vedanāgataṃ saññāgataṃ sankhāragataṃ viññāṇagataṃ tasmimpi nibbindati … pe … jivhāyapi nibbindati, rasesupi nibbindati, jivhāviññāṇepi nibbindati, jivhāsamphassepi nibbindati, yampidaṃ jivhāsamphassapaccayā uppajjati vedanāgataṃ saññāgataṃ sankhāragataṃ viññāṇagataṃ tasmimpi nibbindati … pe  … .</p>

<p><a id="p_13S4_715" class="ms"></a><span class="parno">52</span>
Manasmimpi nibbindati, dhammesupi nibbindati, manoviññāṇepi nibbindati, manosamphassepi nibbindati, yampidaṃ manosamphassapaccayā uppajjati vedanāgataṃ saññāgataṃ sankhāragataṃ viññāṇagataṃ tasmimpi nibbindati. Nibbindaṃ virajjati; virāgā vimuccati; vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī"ti.</p>

<p><a id="p_13S4_716" class="ms"></a><span class="parno">53</span>
Idamavoca bhagavā. Attamano āyasmā rāhulo bhagavato bhāsitaṃ abhinandi. Imasmiñca pana veyyākaraṇasmiṃ bhaññamāne āyasmato rāhulassa anupādāya āsavehi cittaṃ vimucci. Anekānañca devatāsahassānaṃ virajaṃ vītamalaṃ dhammacakkhuṃ udapādi:  "yaṃ kiñci samudayadhammaṃ sabbaṃ taṃ nirodhadhamman"ti.</p>
<p class="endsection">Aṭṭhamaṃ.</p>
</div>
</section>
<div id="nextprev"><a id="previous-sutta" href="./sn35.120.html"></a><a id="next-sutta" href="./sn35.122.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../sn/sn.html">Saṃyutta Nikāya</a><a href="../sn/sn35.html">Connected Discourses on the Six Sense Bases</a>SN35:121 Exhortation to Rahula
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
