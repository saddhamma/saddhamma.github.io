<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Samyutta Nikāya - Connected Discourses with Yakkhas 10.12</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext"><a href="../home/index.html"><span>Saddhamma Study Group</span></a></div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a class="pressed" href="../sn/sn.html">↓ Samyutta Nikaya</a>
		<ul>
			<li><a class="pressed" href="../sn/sn01.html" title="Part 1 - The Book with Verses">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Saṃyutta Nikāya - The Connected Discourses</h2>
<div id="wb_TabMenu" style="position:relative;left:6px;top:0px;width:930px;height:36px;z-index:0;">
<div id="TabMenu">
<ul>
<li><a href="../sn/sn01.html"><span>Part 1: 1-11</span></a></li>
<li><a href="../sn/sn02.html"><span>Part 2: 12-21</span></a></li>
<li><a href="../sn/sn03.html"><span>Part 3: 22-34</span></a></li>
<li><a href="../sn/sn04.html"><span>Part 4: 35-44</span></a></li>
<li><a href="../sn/sn05.html"><span>Part 5: 45-56</span></a></li>
</ul>
</div></div>
<h2>Connected Discourses with Yakkhas: SN10:12 Aḷavaka</h2>

<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span>
<p>For more copyright information please see: <a href="../home/copyright.html#sn"here.</a></p>
</li>
</ul>
</div>
<section class="raw_sutta">
<div lang="en">
</div>

<div lang="pi">

<p><a id="p_12S1_1512" class="ms"></a><a class="msdiv" id="msdiv_246"></a><span class="parno">1</span>
<span class="evam">Evaṃ me sutaṃ—​</span>   ekaṃ samayaṃ bhagavā āḷaviyaṃ viharati āḷavakassa yakkhassa bhavane. Atha kho āḷavako yakkho yena bhagavā tenupasankami; upasankamitvā bhagavantaṃ etadavoca:  "nikkhama, samaṇā"ti. "Sādhāvuso"ti bhagavā nikkhami. "Pavisa, samaṇā"ti. "Sādhāvuso"ti bhagavā pāvisi. Dutiyampi kho āḷavako yakkho bhagavantaṃ etadavoca:  "nikkhama, samaṇā"ti. "Sādhāvuso"ti bhagavā nikkhami. "Pavisa, samaṇā"ti. "Sādhāvuso"ti bhagavā pāvisi. Tatiyampi kho āḷavako yakkho bhagavantaṃ etadavoca:  "nikkhama, samaṇā"ti. "Sādhāvuso"ti bhagavā nikkhami. "Pavisa, samaṇā"ti. "Sādhāvuso"ti bhagavā pāvisi. Catutthampi kho āḷavako yakkho bhagavantaṃ etadavoca:  "nikkhama, samaṇā"ti. "Na khvāhaṃ taṃ, āvuso, nikkhamissāmi. Yaṃ te karaṇīyaṃ taṃ karohī"ti. "Pañhaṃ taṃ, samaṇa, pucchissāmi. Sace me na byākarissasi, cittaṃ vā te khipissāmi, hadayaṃ vā te phālessāmi, pādesu vā gahetvā pāragangāya khipissāmī"ti. "Na khvāhaṃ taṃ, āvuso, passāmi sadevake loke samārake sabrahmake sassamaṇabrāhmaṇiyā pajāya sadevamanussāya, yo me cittaṃ vā khipeyya hadayaṃ vā phāleyya, pādesu vā gahetvā pāragangāya khipeyya. Api ca tvaṃ, āvuso, puccha yadā kankhasī"ti ().</p><blockquote>

<p><a id="p_12S1_1513" class="ms"></a><span class="parno">2</span>
"Kiṃsūdha vittaṃ purisassa seṭṭhaṃ,<br> Kiṃsu suciṇṇaṃ sukhamāvahāti;<br>
Kiṃsu have sādutaraṃ rasānaṃ,<br>
Kathaṃjīviṃ jīvitamāhu seṭṭhan"ti.
</p>

<p><a id="p_12S1_1514" class="ms"></a><span class="parno">3</span>
"Saddhīdha vittaṃ purisassa seṭṭhaṃ,<br> Dhammo suciṇṇo sukhamāvahāti;<br>
Saccaṃ have sādutaraṃ rasānaṃ,<br>
Paññājīviṃ jīvitamāhu seṭṭhan"ti.
</p>

<p><a id="p_12S1_1515" class="ms"></a><span class="parno">4</span>
"Kathaṃsu tarati oghaṃ,<br> kathaṃsu tarati aṇṇavaṃ;<br>
Kathaṃsu dukkhamacceti,<br>
kathaṃsu parisujjhatī"ti.
</p>

<p><a id="p_12S1_1516" class="ms"></a><span class="parno">5</span>
"Saddhāya tarati oghaṃ,<br> appamādena aṇṇavaṃ;<br>
Vīriyena dukkhamacceti,<br>
paññāya parisujjhatī"ti.
</p>

<p><a id="p_12S1_1517" class="ms"></a><span class="parno">6</span>
"Kathaṃsu labhate paññaṃ,<br> kathaṃsu vindate dhanaṃ;<br>
Kathaṃsu kittiṃ pappoti,<br>
kathaṃ mittāni ganthati;<br>
Asmā lokā paraṃ lokaṃ,<br>
kathaṃ pecca na socatī"ti.
</p>

<p><a id="p_12S1_1518" class="ms"></a><span class="parno">7</span>
"Saddahāno arahataṃ,<br> dhammaṃ nibbānapattiyā;<br>
Sussūsaṃ labhate paññaṃ,<br>
appamatto vicakkhaṇo.
</p>

<p><a id="p_12S1_1519" class="ms"></a><span class="parno">8</span>
Patirūpakārī dhuravā,<br> uṭṭhātā vindate dhanaṃ;<br>
Saccena kittiṃ pappoti,<br>
dadaṃ mittāni ganthati;<br>
Asmā lokā paraṃ lokaṃ,<br>
evaṃ pecca na socati.
</p>

<p><a id="p_12S1_1520" class="ms"></a><span class="parno">9</span>
Yassete caturo dhammā,<br> saddhassa gharamesino;<br>
Saccaṃ dhammo dhiti cāgo,<br>
sa ve pecca na socati.
</p>

<p><a id="p_12S1_1521" class="ms"></a><span class="parno">10</span>
Ingha aññepi pucchassu,<br> puthū samaṇabrāhmaṇe;<br>
Yadi saccā dhammā cāgā,<br>
khantyā bhiyyodha vijjatī"ti.
</p>

<p><a id="p_12S1_1522" class="ms"></a><span class="parno">11</span>
"Kathaṃ nu dāni puccheyyaṃ,<br> puthū samaṇabrāhmaṇe;<br>
Yohaṃ ajja pajānāmi,<br>
yo attho samparāyiko.
</p>

<p><a id="p_12S1_1523" class="ms"></a><span class="parno">12</span>
Atthāya vata me buddho,<br> vāsāyāḷavimāgamā;<br>
Yohaṃ ajja pajānāmi,<br>
yattha dinnaṃ mahapphalaṃ.
</p>

<p><a id="p_12S1_1524" class="ms"></a><span class="parno">13</span>
So ahaṃ vicarissāmi,<br> Gāmā gāmaṃ purā puraṃ;<br>
Namassamāno sambuddhaṃ,<br>
Dhammassa ca sudhammatan"ti.
</p>
</blockquote>
<p class="endsection">Indakavaggo paṭhamo.</p><blockquote class="uddanagatha">

<p><a id="p_12S1_1527" class="ms"></a><span class="parno">14</span>
Indako sakka sūci ca,<br> Maṇibhaddo ca sānu ca;<br>
Piyankara punabbasu sudatto ca,<br>
Dve sukkā cīraāḷavīti dvādasa.
</p>
</blockquote>
<p class="endsutta">Yakkhasaṃyuttaṃ samattaṃ.</p>

</div>
</section>
<div id="nextprev"><a id="previous-sutta" href="./sn10.11.html"></a><a id="next-sutta" href="./sn11.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../sn/sn.html">Saṃyutta Nikāya</a><a href="../sn/sn11.html">Connected Discourses with Yakkhas</a>SN10:12 Aḷavaka
</div>
<a id="bottom"></a>
</footer>
</div><!--container--><script src="../js/footer.js"></script>
</body>
</html>
