<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/favicon.ico">
<title>Samyutta Nikāya - Connected Discourses with Devatas 1.20</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext"><a href="../home/index.html"><span>The True Dhamma</span></a></div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a class="pressed" href="../sn/sn.html">↓ Samyutta Nikaya</a>
		<ul>
			<li><a class="pressed" href="../sn/sn01.html" title="Part 1 - The Book with Verses">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Saṃyutta Nikāya - The Connected Discourses</h2>
<div id="wb_TabMenu" style="position:relative;left:6px;top:0px;width:930px;height:36px;z-index:0;">
<div id="TabMenu">
<ul>
<li><a href="../sn/sn01.html"><span>Part 1: 1-11</span></a></li>
<li><a href="../sn/sn02.html"><span>Part 2: 12-21</span></a></li>
<li><a href="../sn/sn03.html"><span>Part 3: 22-34</span></a></li>
<li><a href="../sn/sn04.html"><span>Part 4: 35-44</span></a></li>
<li><a href="../sn/sn05.html"><span>Part 5: 45-56</span></a></li>
</ul>
</div></div>

<h2>Connected Discourses with Devatas: SN1:20 Samiddhi</h2>

<div id="metaarea">
<ul class="translator">
<li><span>Translated from the Pali by Ebo Croffie (coming sooner or later).</span>
<p>For more copyright information please see: <a href="../home/copyright.html#sn"here.</a></p>
</li>
</ul>
</div>
<section class="raw_sutta">
<div lang="en">
</div>

<div lang="pi">

<p><a id="p_12S1_65" class="ms"></a><a class="msdiv" id="msdiv_20"></a><span class="parno">1</span>
<span class="evam">Evaṃ me sutaṃ—​</span>   ekaṃ samayaṃ bhagavā rājagahe viharati tapodārāme. Atha kho āyasmā samiddhi rattiyā paccūsasamayaṃ paccuṭṭhāya yena tapodā tenupasankami gattāni parisiñcituṃ. Tapode gattāni parisiñcitvā paccuttaritvā ekacīvaro aṭṭhāsi gattāni pubbāpayamāno. Atha kho aññatarā devatā abhikkantāya rattiyā abhikkantavaṇṇā kevalakappaṃ tapodaṃ obhāsetvā yena āyasmā samiddhi tenupasankami; upasankamitvā vehāsaṃ ṭhitā āyasmantaṃ samiddhiṃ gāthāya ajjhabhāsi: </p><blockquote>

<p><a id="p_12S1_66" class="ms"></a><span class="parno">2</span>
"Abhutvā bhikkhasi bhikkhu,<br> na hi bhutvāna bhikkhasi;<br>
Bhutvāna bhikkhu bhikkhassu,<br>
mā taṃ kālo upaccagā"ti.
</p>

<p><a id="p_12S1_67" class="ms"></a><span class="parno">3</span>
"Kālaṃ vohaṃ na jānāmi,<br> channo kālo na dissati;<br>
Tasmā abhutvā bhikkhāmi,<br>
mā maṃ kālo upaccagā"ti.
</p>
</blockquote>

<p><a id="p_12S1_68" class="ms"></a><span class="parno">4</span>
Atha kho sā devatā pathaviyaṃ patiṭṭhahitvā āyasmantaṃ samiddhiṃ etadavoca:  "daharo tvaṃ, bhikkhu, pabbajito susu kāḷakeso, bhadrena yobbanena samannāgato, paṭhamena vayasā, anikkīḷitāvī kāmesu. Bhuñja, bhikkhu, mānusake kāme; mā sandiṭṭhikaṃ hitvā kālikaṃ anudhāvī"ti.</p>

<p><a id="p_12S1_69" class="ms"></a><span class="parno">5</span>
"Na khvāhaṃ, āvuso, sandiṭṭhikaṃ hitvā kālikaṃ anudhāvāmi. Kālikañca khvāhaṃ, āvuso, hitvā sandiṭṭhikaṃ anudhāvāmi. Kālikā hi, āvuso, kāmā vuttā bhagavatā bahudukkhā bahupāyāsā; ādīnavo ettha bhiyyo. Sandiṭṭhiko ayaṃ dhammo akāliko ehipassiko opaneyyiko paccattaṃ veditabbo viññūhī"ti.</p>

<p><a id="p_12S1_70" class="ms"></a><span class="parno">6</span>
"Kathañca, bhikkhu, kālikā kāmā vuttā bhagavatā bahudukkhā bahupāyāsā, ādīnavo ettha bhiyyo? Kathaṃ sandiṭṭhiko ayaṃ dhammo akāliko ehipassiko opaneyyiko paccattaṃ veditabbo viññūhī"ti?</p>

<p><a id="p_12S1_71" class="ms"></a><span class="parno">7</span>
"Ahaṃ kho, āvuso, navo acirapabbajito adhunāgato imaṃ dhammavinayaṃ. Na tāhaṃ sakkomi vitthārena ācikkhituṃ. Ayaṃ so bhagavā arahaṃ sammāsambuddho rājagahe viharati tapodārāme. Taṃ bhagavantaṃ upasankamitvā etamatthaṃ puccha. Yathā te bhagavā byākaroti tathā naṃ dhāreyyāsī"ti.</p>

<p><a id="p_12S1_72" class="ms"></a><span class="parno">8</span>
"Na kho, bhikkhu, sukaro so bhagavā amhehi upasankamituṃ, aññāhi mahesakkhāhi devatāhi parivuto. Sace kho tvaṃ, bhikkhu, taṃ bhagavantaṃ upasankamitvā etamatthaṃ puccheyyāsi, mayampi āgaccheyyāma dhammassavanāyā"ti. "Evamāvuso"ti kho āyasmā samiddhi tassā devatāya paṭissutvā yena bhagavā tenupasankami; upasankamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā samiddhi bhagavantaṃ etadavoca: </p>

<p><a id="p_12S1_73" class="ms"></a><span class="parno">9</span>
"Idhāhaṃ, bhante, rattiyā paccūsasamayaṃ paccuṭṭhāya yena tapodā tenupasankamiṃ gattāni parisiñcituṃ. Tapode gattāni parisiñcitvā paccuttaritvā ekacīvaro aṭṭhāsiṃ gattāni pubbāpayamāno. Atha kho, bhante, aññatarā devatā abhikkantāya rattiyā abhikkantavaṇṇā kevalakappaṃ tapodaṃ obhāsetvā yenāhaṃ tenupasankami; upasankamitvā vehāsaṃ ṭhitā imāya gāthāya ajjhabhāsi: </p><blockquote>

<p><a id="p_12S1_74" class="ms"></a><span class="parno">10</span>
‘Abhutvā bhikkhasi bhikkhu,<br> na hi bhutvāna bhikkhasi;<br>
Bhutvāna bhikkhu bhikkhassu,<br>
mā taṃ kālo upaccagā’ti.
</p>
</blockquote>

<p><a id="p_12S1_75" class="ms"></a><span class="parno">11</span>
Evaṃ vutte, ahaṃ, bhante, taṃ devataṃ gāthāya paccabhāsiṃ: </p><blockquote>

<p><a id="p_12S1_76" class="ms"></a><span class="parno">12</span>
‘Kālaṃ vohaṃ na jānāmi,<br> channo kālo na dissati;<br>
Tasmā abhutvā bhikkhāmi,<br>
mā maṃ kālo upaccagā’ti.
</p>
</blockquote>

<p><a id="p_12S1_77" class="ms"></a><span class="parno">13</span>
Atha kho, bhante, sā devatā pathaviyaṃ patiṭṭhahitvā maṃ etadavoca:  ‘daharo tvaṃ, bhikkhu, pabbajito susu kāḷakeso, bhadrena yobbanena samannāgato, paṭhamena vayasā, anikkīḷitāvī kāmesu. Bhuñja, bhikkhu, mānusake kāme; mā sandiṭṭhikaṃ hitvā kālikaṃ anudhāvī’ti.</p>

<p><a id="p_12S1_78" class="ms"></a><span class="parno">14</span>
Evaṃ vuttāhaṃ, bhante, taṃ devataṃ etadavocaṃ:  ‘na khvāhaṃ, āvuso, sandiṭṭhikaṃ hitvā kālikaṃ anudhāvāmi; kālikañca khvāhaṃ, āvuso, hitvā sandiṭṭhikaṃ anudhāvāmi. Kālikā hi, āvuso, kāmā vuttā bhagavatā bahudukkhā bahupāyāsā; ādīnavo ettha bhiyyo. Sandiṭṭhiko ayaṃ dhammo akāliko ehipassiko opaneyyiko paccattaṃ veditabbo viññūhī’ti.</p>

<p><a id="p_12S1_79" class="ms"></a><span class="parno">15</span>
Evaṃ vutte, bhante, sā devatā maṃ etadavoca:  ‘kathañca, bhikkhu, kālikā kāmā vuttā bhagavatā bahudukkhā bahupāyāsā; ādīnavo ettha bhiyyo? Kathaṃ sandiṭṭhiko ayaṃ dhammo akāliko ehipassiko opaneyyiko paccattaṃ veditabbo viññūhī’ti?</p>

<p><a id="p_12S1_80" class="ms"></a><span class="parno">16</span>
Evaṃ vuttāhaṃ, bhante, taṃ devataṃ etadavocaṃ:  ‘ahaṃ kho, āvuso, navo acirapabbajito adhunāgato imaṃ dhammavinayaṃ, na tāhaṃ sakkomi vitthārena ācikkhituṃ. Ayaṃ so bhagavā arahaṃ sammāsambuddho rājagahe viharati tapodārāme. Taṃ bhagavantaṃ upasankamitvā etamatthaṃ puccha. Yathā te bhagavā byākaroti tathā naṃ dhāreyyāsī’ti.</p>

<p><a id="p_12S1_81" class="ms"></a><span class="parno">17</span>
Evaṃ vutte, bhante, sā devatā maṃ etadavoca:  ‘na kho, bhikkhu, sukaro so bhagavā amhehi upasankamituṃ, aññāhi mahesakkhāhi devatāhi parivuto. Sace kho tvaṃ, bhikkhu, taṃ bhagavantaṃ upasankamitvā etamatthaṃ puccheyyāsi, mayampi āgaccheyyāma dhammassavanāyā’ti. Sace, bhante, tassā devatāya saccaṃ vacanaṃ, idheva sā devatā avidūre"ti.</p>

<p><a id="p_12S1_82" class="ms"></a><span class="parno">18</span>
Evaṃ vutte, sā devatā āyasmantaṃ samiddhiṃ etadavoca:  "puccha, bhikkhu, puccha, bhikkhu, yamahaṃ anuppattā"ti.</p>

<p><a id="p_12S1_83" class="ms"></a><span class="parno">19</span>
Atha kho bhagavā taṃ devataṃ gāthāhi ajjhabhāsi: </p><blockquote>

<p><a id="p_12S1_84" class="ms"></a><span class="parno">20</span>
"Akkheyyasaññino sattā,<br> akkheyyasmiṃ patiṭṭhitā;<br>
Akkheyyaṃ apariññāya,<br>
yogamāyanti maccuno.
</p>

<p><a id="p_12S1_85" class="ms"></a><span class="parno">21</span>
Akkheyyañca pariññāya,<br> Akkhātāraṃ na maññati;<br>
Tañhi tassa na hotīti,<br>
Yena naṃ vajjā na tassa atthi;<br>
Sace vijānāsi vadehi yakkhā"ti.
</p>
</blockquote>

<p><a id="p_12S1_86" class="ms"></a><span class="parno">22</span>
"Na khvāhaṃ, bhante, imassa bhagavatā sankhittena bhāsitassa vitthārena atthaṃ ājānāmi. Sādhu me, bhante, bhagavā tathā bhāsatu yathāhaṃ imassa bhagavatā sankhittena bhāsitassa vitthārena atthaṃ jāneyyan"ti.</p><blockquote>

<p><a id="p_12S1_87" class="ms"></a><span class="parno">23</span>
"Samo visesī uda vā nihīno,<br> Yo maññatī so vivadetha tena;<br>
Tīsu vidhāsu avikampamāno,<br>
Samo visesīti na tassa hoti;<br>
Sace vijānāsi vadehi yakkhā"ti.
</p>
</blockquote>

<p><a id="p_12S1_88" class="ms"></a><span class="parno">24</span>
"Imassapi khvāhaṃ, bhante, bhagavatā sankhittena bhāsitassa na vitthārena atthaṃ ājānāmi. Sādhu me, bhante, bhagavā tathā bhāsatu yathāhaṃ imassa bhagavatā sankhittena bhāsitassa vitthārena atthaṃ jāneyyan"ti.</p><blockquote>

<p><a id="p_12S1_89" class="ms"></a><span class="parno">25</span>
"Pahāsi sankhaṃ na vimānamajjhagā,<br> Acchecchi taṇhaṃ idha nāmarūpe;<br>
Taṃ chinnaganthaṃ anighaṃ nirāsaṃ,<br>
Pariyesamānā nājjhagamuṃ;<br>
Devā manussā idha vā huraṃ vā,<br>
Saggesu vā sabbanivesanesu.
</p>
</blockquote>

<p><a id="p_12S1_90" class="ms"></a><span class="parno">26</span>
Sace vijānāsi vadehi yakkhā"ti.</p>

<p><a id="p_12S1_91" class="ms"></a><span class="parno">27</span>
"Imassa khvāhaṃ, bhante, bhagavatā sankhittena bhāsitassa evaṃ vitthārena atthaṃ ājānāmi – </p><blockquote>

<p><a id="p_12S1_92" class="ms"></a><span class="parno">28</span>
Pāpaṃ na kayirā vacasā manasā,<br> Kāyena vā kiñcana sabbaloke;<br>
Kāme pahāya satimā sampajāno,<br>
Dukkhaṃ na sevetha anatthasaṃhitan"ti.
</p>
</blockquote>
<p class="endsection">Nandanavaggo dutiyo.</p><blockquote class="uddanagatha">

<p><a id="p_12S1_95" class="ms"></a><span class="parno">29</span>
Nandanā nandati ceva,<br> Natthiputtasamena ca;<br>
Khattiyo saṇamāno ca,<br>
Niddātandī ca dukkaraṃ;<br>
Hirī kuṭikā navamo,<br>
Dasamo vutto samiddhināti.
</p>
</blockquote>

</div>
</section>
<div id="nextprev"><a id="previous-sutta" href="./sn1.19.html"></a><a id="next-sutta" href="./sn1.21.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../sn/sn.html">Saṃyutta Nikāya</a><a href="../sn/sn1.html">Connected Discourses with Devatas</a>SN1:20 Samiddhi
</div>
<a id="bottom"></a>
</footer>
</div><!--container--><script src="../js/footer.js"></script>
</body>
</html>
