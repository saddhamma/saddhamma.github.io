<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Samyutta Nikāya - Connected Discourses with the Kosalans 3.24</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext"><a href="../home/index.html"><span>The True Dhamma</span></a></div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a class="pressed" href="../sn/sn.html">↓ Samyutta Nikaya</a>
		<ul>
			<li><a class="pressed" href="../sn/sn01.html" title="Part 1 - The Book with Verses">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Saṃyutta Nikāya - The Connected Discourses</h2>
<div id="wb_TabMenu" style="position:relative;left:6px;top:0px;width:930px;height:36px;z-index:0;">
<div id="TabMenu">
<ul>
<li><a href="../sn/sn01.html"><span>Part 1: 1-11</span></a></li>
<li><a href="../sn/sn02.html"><span>Part 2: 12-21</span></a></li>
<li><a href="../sn/sn03.html"><span>Part 3: 22-34</span></a></li>
<li><a href="../sn/sn04.html"><span>Part 4: 35-44</span></a></li>
<li><a href="../sn/sn05.html"><span>Part 5: 45-56</span></a></li>
</ul>
</div></div>

<h2>Connected Discourses with the Kosalan: SN3:24 Archery</h2>

<div id="metaarea">
<ul class="translator">
<li><span>Translated from the Pali by Ebo Croffie (coming sooner or later).</span>
<p>For more copyright information please see: <a href="../home/copyright.html#sn"here.</a></p>
</li>
</ul>
</div>
<section class="raw_sutta">
<div lang="en">
</div>

<div lang="pi">

<p><a id="p_12S1_745" class="ms"></a><a class="msdiv" id="msdiv_135"></a><span class="parno">1</span>
Sāvatthinidānaṃ. Ekamantaṃ nisinno kho rājā pasenadi kosalo bhagavantaṃ etadavoca:  "kattha nu kho, bhante, dānaṃ dātabban"ti? "Yattha kho, mahārāja, cittaṃ pasīdatī"ti. "Kattha pana, bhante, dinnaṃ mahapphalan"ti? "Aññaṃ kho etaṃ, mahārāja, kattha dānaṃ dātabbaṃ, aññaṃ panetaṃ kattha dinnaṃ mahapphalanti? Sīlavato kho, mahārāja, dinnaṃ mahapphalaṃ, no tathā dussīle. Tena hi, mahārāja, taññevettha paṭipucchissāmi. Yathā, te khameyya, tathā naṃ byākareyyāsi. Taṃ kiṃ maññasi, mahārāja, idha tyassa yuddhaṃ paccupaṭṭhitaṃ sangāmo samupabyūḷho. Atha āgaccheyya khattiyakumāro asikkhito akatahattho akatayoggo akatūpāsano bhīru chambhī utrāsī palāyī. Bhareyyāsi taṃ purisaṃ, attho ca te tādisena purisenā"ti? "Nāhaṃ, bhante, bhareyyaṃ taṃ purisaṃ, na ca me attho tādisena purisenā"ti. "Atha āgaccheyya brāhmaṇakumāro asikkhito … pe … atha āgaccheyya vessakumāro asikkhito … pe … atha āgaccheyya suddakumāro asikkhito … pe … na ca me attho tādisena purisenā"ti.</p>

<p><a id="p_12S1_746" class="ms"></a><span class="parno">2</span>
"Taṃ kiṃ maññasi, mahārāja, idha tyassa yuddhaṃ paccupaṭṭhitaṃ sangāmo samupabyūḷho. Atha āgaccheyya khattiyakumāro susikkhito katahattho katayoggo katūpāsano abhīru acchambhī anutrāsī apalāyī. Bhareyyāsi taṃ purisaṃ, attho ca te tādisena purisenā"ti? "Bhareyyāhaṃ, bhante, taṃ purisaṃ, attho ca me tādisena purisenā"ti. "Atha āgaccheyya brāhmaṇakumāro … pe … atha āgaccheyya vessakumāro … pe … atha āgaccheyya suddakumāro susikkhito katahattho katayoggo katūpāsano abhīru acchambhī anutrāsī apalāyī. Bhareyyāsi taṃ purisaṃ, attho ca te tādisena purisenā"ti? "Bhareyyāhaṃ, bhante, taṃ purisaṃ, attho ca me tādisena purisenā"ti.</p>

<p><a id="p_12S1_747" class="ms"></a><span class="parno">3</span>
"Evameva kho, mahārāja, yasmā kasmā cepi kulā agārasmā anagāriyaṃ pabbajito hoti, so ca hoti pañcangavippahīno pañcangasamannāgato, tasmiṃ dinnaṃ mahapphalaṃ hoti. Katamāni pañcangāni pahīnāni honti? Kāmacchando pahīno hoti, byāpādo pahīno hoti, thinamiddhaṃ pahīnaṃ hoti, uddhaccakukkuccaṃ pahīnaṃ hoti, vicikicchā pahīnā hoti. Imāni pañcangāni pahīnāni honti. Katamehi pañcahangehi samannāgato hoti? Asekkhena sīlakkhandhena samannāgato hoti, asekkhena samādhikkhandhena samannāgato hoti, asekkhena paññākkhandhena samannāgato hoti, asekkhena vimuttikkhandhena samannāgato hoti, asekkhena vimuttiñāṇadassanakkhandhena samannāgato hoti. Imehi pañcahangehi samannāgato hoti. Iti pañcangavippahīne pañcangasamannāgate dinnaṃ mahapphalan"ti. Idamavoca bhagavā … pe … satthā: </p><blockquote>

<p><a id="p_12S1_748" class="ms"></a><span class="parno">4</span>
"Issattaṃ balavīriyañca,<br> yasmiṃ vijjetha māṇave;<br>
Taṃ yuddhattho bhare rājā,<br>
nāsūraṃ jātipaccayā.
</p>

<p><a id="p_12S1_749" class="ms"></a><span class="parno">5</span>
Tatheva khantisoraccaṃ,<br> dhammā yasmiṃ patiṭṭhitā;<br>
Ariyavuttiṃ medhāviṃ,<br>
hīnajaccampi pūjaye.
</p>

<p><a id="p_12S1_750" class="ms"></a><span class="parno">6</span>
Kāraye assame ramme,<br> vāsayettha bahussute;<br>
Papañca vivane kayirā,<br>
dugge sankamanāni ca.
</p>

<p><a id="p_12S1_751" class="ms"></a><span class="parno">7</span>
Annaṃ pānaṃ khādanīyaṃ,<br> vatthasenāsanāni ca;<br>
Dadeyya ujubhūtesu,<br>
vippasannena cetasā.
</p>

<p><a id="p_12S1_752" class="ms"></a><span class="parno">8</span>
Yathā hi megho thanayaṃ,<br> vijjumālī satakkaku;<br>
Thalaṃ ninnañca pūreti,<br>
abhivassaṃ vasundharaṃ.
</p>

<p><a id="p_12S1_753" class="ms"></a><span class="parno">9</span>
Tatheva saddho sutavā,<br> abhisankhacca bhojanaṃ;<br>
Vanibbake tappayati,<br>
annapānena paṇḍito.
</p>

<p><a id="p_12S1_754" class="ms"></a><span class="parno">10</span>
Āmodamāno pakireti,<br> detha dethāti bhāsati;<br>
Taṃ hissa gajjitaṃ hoti,<br>
devasseva pavassato;<br>
Sā puññadhārā vipulā,<br>
dātāraṃ abhivassatī"ti.
</p>
</blockquote>
</div>
</section>
<div id="nextprev"><a id="previous-sutta" href="./sn3.23.html"></a><a id="next-sutta" href="./sn3.25.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../sn/sn.html">Saṃyutta Nikāya</a><a href="../sn/sn3.html">Connected Discourses with the Kosalan</a>SN3:24 Archery
</div>
<a id="bottom"></a>
</footer>
</div><!--container--><script src="../js/footer.js"></script>
</body>
</html>
