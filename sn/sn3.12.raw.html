<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/favicon.ico">
<title>Samyutta Nikāya - Connected Discourses with the Kosalans 3.12</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext"><a href="../home/index.html"><span>The True Dhamma</span></a></div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a class="pressed" href="../sn/sn.html">↓ Samyutta Nikaya</a>
		<ul>
			<li><a class="pressed" href="../sn/sn01.html" title="Part 1 - The Book with Verses">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Saṃyutta Nikāya - The Connected Discourses</h2>
<div id="wb_TabMenu" style="position:relative;left:6px;top:0px;width:930px;height:36px;z-index:0;">
<div id="TabMenu">
<ul>
<li><a href="../sn/sn01.html"><span>Part 1: 1-11</span></a></li>
<li><a href="../sn/sn02.html"><span>Part 2: 12-21</span></a></li>
<li><a href="../sn/sn03.html"><span>Part 3: 22-34</span></a></li>
<li><a href="../sn/sn04.html"><span>Part 4: 35-44</span></a></li>
<li><a href="../sn/sn05.html"><span>Part 5: 45-56</span></a></li>
</ul>
</div></div>

<h2>Connected Discourses with the Kosalan: SN3:12 Five Kings</h2>

<div id="metaarea">
<ul class="translator">
<li><span>Translated from the Pali by Ebo Croffie (coming sooner or later).</span>
<p>For more copyright information please see: <a href="../home/copyright.html#sn"here.</a></p>
</li>
</ul>
</div>
<section class="raw_sutta">
<div lang="en">
</div>

<div lang="pi">

<p><a id="p_12S1_640" class="ms"></a><a class="msdiv" id="msdiv_123"></a><span class="parno">1</span>
Sāvatthinidānaṃ. Tena kho pana samayena pañcannaṃ rājūnaṃ pasenadipamukhānaṃ pañcahi kāmaguṇehi samappitānaṃ samangībhūtānaṃ paricārayamānānaṃ ayamantarākathā udapādi:  "kiṃ nu kho kāmānaṃ aggan"ti? Tatrekacce evamāhaṃsu:  "rūpā kāmānaṃ aggan"ti. Ekacce evamāhaṃsu:  "saddā kāmānaṃ aggan"ti. Ekacce evamāhaṃsu:  "gandhā kāmānaṃ aggan"ti. Ekacce evamāhaṃsu:  "rasā kāmānaṃ aggan"ti. Ekacce evamāhaṃsu:  "phoṭṭhabbā kāmānaṃ aggan"ti. Yato kho te rājāno nāsakkhiṃsu aññamaññaṃ saññāpetuṃ.</p>

<p><a id="p_12S1_641" class="ms"></a><span class="parno">2</span>
Atha kho rājā pasenadi kosalo te rājāno etadavoca:  "āyāma, mārisā, yena bhagavā tenupasankamissāma; upasankamitvā bhagavantaṃ etamatthaṃ paṭipucchissāma. Yathā no bhagavā byākarissati tathā naṃ dhāressāmā"ti. "Evaṃ, mārisā"ti kho te rājāno rañño pasenadissa kosalassa paccassosuṃ.</p>

<p><a id="p_12S1_642" class="ms"></a><span class="parno">3</span>
Atha kho te pañca rājāno pasenadipamukhā yena bhagavā tenupasankamiṃsu; upasankamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinno kho rājā pasenadi kosalo bhagavantaṃ etadavoca:  "idha, bhante, amhākaṃ pañcannaṃ rājūnaṃ pañcahi kāmaguṇehi samappitānaṃ samangībhūtānaṃ paricārayamānānaṃ ayamantarākathā udapādi:  ‘kiṃ nu kho kāmānaṃ aggan’ti? Ekacce evamāhaṃsu:  ‘rūpā kāmānaṃ aggan’ti. Ekacce evamāhaṃsu:  ‘saddā kāmānaṃ aggan’ti. Ekacce evamāhaṃsu:  ‘gandhā kāmānaṃ aggan’ti. Ekacce evamāhaṃsu:  ‘rasā kāmānaṃ aggan’ti. Ekacce evamāhaṃsu:  ‘phoṭṭhabbā kāmānaṃ aggan’ti. Kiṃ nu kho, bhante, kāmānaṃ aggan"ti?</p>

<p><a id="p_12S1_643" class="ms"></a><span class="parno">4</span>
"Manāpapariyantaṃ khvāhaṃ, mahārāja, pañcasu kāmaguṇesu agganti vadāmi. Teva, mahārāja, rūpā ekaccassa manāpā honti, teva rūpā ekaccassa amanāpā honti. Yehi ca yo rūpehi attamano hoti paripuṇṇasankappo, so tehi rūpehi aññaṃ rūpaṃ uttaritaraṃ vā paṇītataraṃ vā na pattheti. Te tassa rūpā paramā honti. Te tassa rūpā anuttarā honti.</p>

<p><a id="p_12S1_644" class="ms"></a><span class="parno">5</span>
Teva, mahārāja, saddā ekaccassa manāpā honti, teva saddā ekaccassa amanāpā honti. Yehi ca yo saddehi attamano hoti paripuṇṇasankappo, so tehi saddehi aññaṃ saddaṃ uttaritaraṃ vā paṇītataraṃ vā na pattheti. Te tassa saddā paramā honti. Te tassa saddā anuttarā honti.</p>

<p><a id="p_12S1_645" class="ms"></a><span class="parno">6</span>
Teva, mahārāja, gandhā ekaccassa manāpā honti, teva gandhā ekaccassa amanāpā honti. Yehi ca yo gandhehi attamano hoti paripuṇṇasankappo, so tehi gandhehi aññaṃ gandhaṃ uttaritaraṃ vā paṇītataraṃ vā na pattheti. Te tassa gandhā paramā honti. Te tassa gandhā anuttarā honti.</p>

<p><a id="p_12S1_646" class="ms"></a><span class="parno">7</span>
Teva, mahārāja, rasā ekaccassa manāpā honti, teva rasā ekaccassa amanāpā honti. Yehi ca yo rasehi attamano hoti paripuṇṇasankappo, so tehi rasehi aññaṃ rasaṃ uttaritaraṃ vā paṇītataraṃ vā na pattheti. Te tassa rasā paramā honti. Te tassa rasā anuttarā honti.</p>

<p><a id="p_12S1_647" class="ms"></a><span class="parno">8</span>
Teva, mahārāja, phoṭṭhabbā ekaccassa manāpā honti, teva phoṭṭhabbā ekaccassa amanāpā honti. Yehi ca yo phoṭṭhabbehi attamano hoti paripuṇṇasankappo, so tehi phoṭṭhabbehi aññaṃ phoṭṭhabbaṃ uttaritaraṃ vā paṇītataraṃ vā na pattheti. Te tassa phoṭṭhabbā paramā honti. Te tassa phoṭṭhabbā anuttarā hontī"ti.</p>

<p><a id="p_12S1_648" class="ms"></a><span class="parno">9</span>
Tena kho pana samayena candanangaliko upāsako tassaṃ parisāyaṃ nisinno hoti. Atha kho candanangaliko upāsako uṭṭhāyāsanā ekaṃsaṃ uttarāsangaṃ karitvā yena bhagavā tenañjaliṃ paṇāmetvā bhagavantaṃ etadavoca:  "paṭibhāti maṃ, bhagavā, paṭibhāti maṃ, sugatā"ti. "Paṭibhātu taṃ, candanangalikā"ti bhagavā avoca.</p>

<p><a id="p_12S1_649" class="ms"></a><span class="parno">10</span>
Atha kho candanangaliko upāsako bhagavato sammukhā tadanurūpāya gāthāya abhitthavi: </p><blockquote>

<p><a id="p_12S1_650" class="ms"></a><span class="parno">11</span>
"Padumaṃ yathā kokanadaṃ sugandhaṃ,<br> Pāto siyā phullamavītagandhaṃ;<br>
Angīrasaṃ passa virocamānaṃ,<br>
Tapantamādiccamivantalikkhe"ti.
</p>
</blockquote>

<p><a id="p_12S1_651" class="ms"></a><span class="parno">12</span>
Atha kho te pañca rājāno candanangalikaṃ upāsakaṃ pañcahi uttarāsangehi acchādesuṃ. Atha kho candanangaliko upāsako tehi pañcahi uttarāsangehi bhagavantaṃ acchādesīti.</p>
</div>
</section>
<div id="nextprev"><a id="previous-sutta" href="./sn3.11.html"></a><a id="next-sutta" href="./sn3.13.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../sn/sn.html">Saṃyutta Nikāya</a><a href="../sn/sn3.html">Connected Discourses with the Kosalan</a>SN3:12 Five Kings
</div>
<a id="bottom"></a>
</footer>
</div><!--container--><script src="../js/footer.js"></script>
</body>
</html>
