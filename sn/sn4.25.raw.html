<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Samyutta Nikāya - Connected Discourses with Mara 4.25</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext"><a href="../home/index.html"><span>Saddhamma Study Group</span></a></div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a class="pressed" href="../sn/sn.html">↓ Samyutta Nikaya</a>
		<ul>
			<li><a class="pressed" href="../sn/sn01.html" title="Part 1 - The Book with Verses">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Saṃyutta Nikāya - The Connected Discourses</h2>
<div id="wb_TabMenu" style="position:relative;left:6px;top:0px;width:930px;height:36px;z-index:0;">
<div id="TabMenu">
<ul>
<li><a href="../sn/sn01.html"><span>Part 1: 1-11</span></a></li>
<li><a href="../sn/sn02.html"><span>Part 2: 12-21</span></a></li>
<li><a href="../sn/sn03.html"><span>Part 3: 22-34</span></a></li>
<li><a href="../sn/sn04.html"><span>Part 4: 35-44</span></a></li>
<li><a href="../sn/sn05.html"><span>Part 5: 45-56</span></a></li>
</ul>
</div></div>
<h2>Connected Discourses with Mara: SN4:25 Mara's Daughters</h2>

<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span>
<p>For more copyright information please see: <a href="../home/copyright.html#sn"here.</a></p>
</li>
</ul>
</div>
<section class="raw_sutta">
<div lang="en">
</div>

<div lang="pi">

<p><a id="p_12S1_910" class="ms"></a><a class="msdiv" id="msdiv_161"></a><span class="parno">1</span>
Atha kho māro pāpimā bhagavato santike imā nibbejanīyā gāthāyo abhāsitvā tamhā ṭhānā apakkamma bhagavato avidūre pathaviyaṃ pallankena nisīdi tuṇhībhūto mankubhūto pattakkhandho adhomukho pajjhāyanto appaṭibhāno kaṭṭhena bhūmiṃ vilikhanto. Atha kho taṇhā ca arati ca ragā ca māradhītaro yena māro pāpimā tenupasankamiṃsu; upasankamitvā māraṃ pāpimantaṃ gāthāya ajjhabhāsiṃsu: </p><blockquote>

<p><a id="p_12S1_911" class="ms"></a><span class="parno">2</span>
"Kenāsi dummano tāta,<br> purisaṃ kaṃ nu socasi;<br>
Mayaṃ taṃ rāgapāsena,<br>
āraññamiva kuñjaraṃ;<br>
Bandhitvā ānayissāma,<br>
vasago te bhavissatī"ti.
</p>

<p><a id="p_12S1_912" class="ms"></a><span class="parno">3</span>
"Arahaṃ sugato loke,<br> na rāgena suvānayo;<br>
Māradheyyaṃ atikkanto,<br>
tasmā socāmahaṃ bhusan"ti.
</p>
</blockquote>

<p><a id="p_12S1_913" class="ms"></a><span class="parno">4</span>
Atha kho taṇhā ca arati ca ragā ca māradhītaro yena bhagavā tenupasankamiṃsu; upasankamitvā bhagavantaṃ etadavocuṃ:  "pāde te, samaṇa, paricāremā"ti. Atha kho bhagavā na manasākāsi, yathā taṃ anuttare upadhisankhaye vimutto.</p>

<p><a id="p_12S1_914" class="ms"></a><span class="parno">5</span>
Atha kho taṇhā ca arati ca ragā ca māradhītaro ekamantaṃ apakkamma evaṃ samacintesuṃ:  "uccāvacā kho purisānaṃ adhippāyā. Yannūna mayaṃ ekasataṃ ekasataṃ kumārivaṇṇasataṃ abhinimmineyyāmā"ti. Atha kho taṇhā ca arati ca ragā ca māradhītaro ekasataṃ ekasataṃ kumārivaṇṇasataṃ abhinimminitvā yena bhagavā tenupasankamiṃsu; upasankamitvā bhagavantaṃ etadavocuṃ:  "pāde te, samaṇa, paricāremā"ti. Tampi bhagavā na manasākāsi, yathā taṃ anuttare upadhisankhaye vimutto.</p>

<p><a id="p_12S1_915" class="ms"></a><span class="parno">6</span>
Atha kho taṇhā ca arati ca ragā ca māradhītaro ekamantaṃ apakkamma evaṃ samacintesuṃ:  "uccāvacā kho purisānaṃ adhippāyā. Yannūna mayaṃ ekasataṃ ekasataṃ avijātavaṇṇasataṃ abhinimmineyyāmā"ti. Atha kho taṇhā ca arati ca ragā ca māradhītaro ekasataṃ ekasataṃ avijātavaṇṇasataṃ abhinimminitvā yena bhagavā tenupasankamiṃsu; upasankamitvā bhagavantaṃ etadavocuṃ:  "pāde te, samaṇa, paricāremā"ti. Tampi bhagavā na manasākāsi, yathā taṃ anuttare upadhisankhaye vimutto.</p>

<p><a id="p_12S1_916" class="ms"></a><span class="parno">7</span>
Atha kho taṇhā ca … pe … yannūna mayaṃ ekasataṃ ekasataṃ sakiṃ vijātavaṇṇasataṃ abhinimmineyyāmāti. Atha kho taṇhā ca … pe … sakiṃ vijātavaṇṇasataṃ abhinimminitvā yena bhagavā tenupasankamiṃsu; upasankamitvā bhagavantaṃ etadavocuṃ:  "pāde te, samaṇa, paricāremā"ti. Tampi bhagavā na manasākāsi, yathā taṃ anuttare upadhisankhaye vimutto.</p>

<p><a id="p_12S1_917" class="ms"></a><span class="parno">8</span>
Atha kho taṇhā ca … pe … yannūna mayaṃ ekasataṃ ekasataṃ duvijātavaṇṇasataṃ abhinimmineyyāmāti. Atha kho taṇhā ca … pe … duvijātavaṇṇasataṃ abhinimminitvā yena bhagavā … pe … yathā taṃ anuttare upadhisankhaye vimutto. Atha kho taṇhā ca … pe … majjhimitthivaṇṇasataṃ abhinimmineyyāmā"ti. Atha kho taṇhā ca … pe … majjhimitthivaṇṇasataṃ abhinimminitvā … pe … anuttare upadhisankhaye vimutto.</p>

<p><a id="p_12S1_918" class="ms"></a><span class="parno">9</span>
Atha kho taṇhā ca … pe … mahitthivaṇṇasataṃ abhinimmineyyāmāti. Atha kho taṇhā ca … pe … mahitthivaṇṇasataṃ abhinimminitvā yena bhagavā … pe … anuttare upadhisankhaye vimutto. Atha kho taṇhā ca arati ca ragā ca māradhītaro ekamantaṃ apakkamma etadavocuṃ:  "saccaṃ kira no pitā avoca: </p><blockquote>

<p><a id="p_12S1_919" class="ms"></a><span class="parno">10</span>
‘Arahaṃ sugato loke,<br> na rāgena suvānayo;<br>
Māradheyyaṃ atikkanto,<br>
tasmā socāmahaṃ bhusan’ti.
</p>
</blockquote>

<p><a id="p_12S1_920" class="ms"></a><span class="parno">11</span>
Yañhi mayaṃ samaṇaṃ vā brāhmaṇaṃ vā avītarāgaṃ iminā upakkamena upakkameyyāma hadayaṃ vāssa phaleyya, uṇhaṃ lohitaṃ vā mukhato uggaccheyya, ummādaṃ vā pāpuṇeyya cittakkhepaṃ vā. Seyyathā vā pana naḷo harito luto ussussati visussati milāyati; evameva ussusseyya visusseyya milāyeyyā"ti.</p>

<p><a id="p_12S1_921" class="ms"></a><span class="parno">12</span>
Atha kho taṇhā ca arati ca ragā ca māradhītaro yena bhagavā tenupasankamiṃsu; upasankamitvā ekamantaṃ aṭṭhaṃsu. Ekamantaṃ ṭhitā kho taṇhā māradhītā bhagavantaṃ gāthāya ajjhabhāsi: </p><blockquote>

<p><a id="p_12S1_922" class="ms"></a><span class="parno">13</span>
"Sokāvatiṇṇo nu vanamhi jhāyasi,<br> Vittaṃ nu jīno uda patthayāno;<br>
Āguṃ nu gāmasmimakāsi kiñci,<br>
Kasmā janena na karosi sakkhiṃ;<br>
Sakkhī na sampajjati kenaci te"ti.
</p>

<p><a id="p_12S1_923" class="ms"></a><span class="parno">14</span>
"Atthassa pattiṃ hadayassa santiṃ,<br> Jetvāna senaṃ piyasātarūpaṃ;<br>
Ekohaṃ jhāyaṃ sukhamanubodhiṃ,<br>
Tasmā janena na karomi sakkhiṃ;<br>
Sakkhī na sampajjati kenaci me"ti.
</p>
</blockquote>

<p><a id="p_12S1_924" class="ms"></a><span class="parno">15</span>
Atha kho arati māradhītā bhagavantaṃ gāthāya ajjhabhāsi: </p><blockquote>

<p><a id="p_12S1_925" class="ms"></a><span class="parno">16</span>
"Kathaṃvihārībahulodha bhikkhu,<br> Pañcoghatiṇṇo atarīdha chaṭṭhaṃ;<br>
Kathaṃ jhāyiṃ bahulaṃ kāmasaññā,<br>
Paribāhirā honti aladdha yo tan"ti.
</p>

<p><a id="p_12S1_926" class="ms"></a><span class="parno">17</span>
"Passaddhakāyo suvimuttacitto,<br> Asankharāno satimā anoko;<br>
Aññāya dhammaṃ avitakkajhāyī,<br>
Na kuppati na sarati na thino.
</p>

<p><a id="p_12S1_927" class="ms"></a><span class="parno">18</span>
Evaṃvihārībahulodha bhikkhu,<br> Pañcoghatiṇṇo atarīdha chaṭṭhaṃ;<br>
Evaṃ jhāyiṃ bahulaṃ kāmasaññā,<br>
Paribāhirā honti aladdha yo tan"ti.
</p>
</blockquote>

<p><a id="p_12S1_928" class="ms"></a><span class="parno">19</span>
Atha kho ragā māradhītā bhagavato santike gāthāya ajjhabhāsi: </p><blockquote>

<p><a id="p_12S1_929" class="ms"></a><span class="parno">20</span>
"Acchejja taṇhaṃ gaṇasanghacārī,<br> Addhā carissanti bahū ca saddhā;<br>
Bahuṃ vatāyaṃ janataṃ anoko,<br>
Acchejja nessati maccurājassa pāran"ti.
</p>

<p><a id="p_12S1_930" class="ms"></a><span class="parno">21</span>
"Nayanti ve mahāvīrā,<br> saddhammena tathāgatā;<br>
Dhammena nayamānānaṃ,<br>
kā usūyā vijānatan"ti.
</p>
</blockquote>

<p><a id="p_12S1_931" class="ms"></a><span class="parno">22</span>
Atha kho taṇhā ca arati ca ragā ca māradhītaro yena māro pāpimā tenupasankamiṃsu. Addasā kho māro pāpimā taṇhañca aratiñca ragañca māradhītaro dūratova āgacchantiyo. Disvāna gāthāhi ajjhabhāsi: </p><blockquote>

<p><a id="p_12S1_932" class="ms"></a><span class="parno">23</span>
"Bālā kumudanāḷehi,<br> pabbataṃ abhimatthatha;<br>
Giriṃ nakhena khanatha,<br>
ayo dantehi khādatha.
</p>

<p><a id="p_12S1_933" class="ms"></a><span class="parno">24</span>
Selaṃva sirasūhacca,<br> pātāle gādhamesatha;<br>
Khāṇuṃva urasāsajja,<br>
nibbijjāpetha gotamā"ti.
</p>

<p><a id="p_12S1_934" class="ms"></a><span class="parno">25</span>
"Daddallamānā āgañchuṃ,<br> taṇhā ca aratī ragā;<br>
Tā tattha panudī satthā,<br>
tūlaṃ bhaṭṭhaṃva māluto"ti.
</p>
</blockquote>
<p class="endsection">Tatiyo vaggo.</p><blockquote class="uddanagatha">

<p><a id="p_12S1_937" class="ms"></a><span class="parno">26</span>
Sambahulā samiddhi ca,<br> Godhikaṃ sattavassāni;<br>
Dhītaraṃ desitaṃ buddha,<br>
Seṭṭhena imaṃ mārapañcakanti.
</p>
</blockquote>
<p class="endsutta">Mārasaṃyuttaṃ samattaṃ.</p>

</div>
</section>
<div id="nextprev"><a id="previous-sutta" href="./sn4.24.html"></a><a id="next-sutta" href="./sn5.1.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../sn/sn.html">Saṃyutta Nikāya</a><a href="../sn/sn4.html">Connected Discourses with Mara</a>SN4:25 Mara's Daughters
</div>
<a id="bottom"></a>
</footer>
</div><!--container--><script src="../js/footer.js"></script>
</body>
</html>
