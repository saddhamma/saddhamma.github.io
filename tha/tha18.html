<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Theragatha 18</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a class="pressed" href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Theragatha - The Verses of the Senior Monks</h2>
<h3>Chapter 18: The Group of Forty Verses</h3>
<div id="metaarea">
<ul class="translator">
<li>Translated from the Pali by Ebo Croffie (coming sooner or later).</li>
</ul>

</div>

<section class="raw_sutta">
<div lang="en">
</div><!--end English-->

<div lang="pi">
<h5>Mahākassapattheragāthā</h5>
<blockquote>

<p><span class="parno">1054</span>
<a class="pts1" id="pts94"></a>
<a class="ms" id="p_19Th1_1409"></a>
<a class="msdiv" id="msdiv1054"></a>
"Na gaṇena purakkhato care,<br>
Vimano hoti samādhi dullabho;<br>
Nānājanasangaho dukho,<br>
Iti disvāna gaṇaṃ na rocaye.</p>

<p><span class="parno">1055</span>
<a class="ms" id="p_19Th1_1410"></a>
<a class="msdiv" id="msdiv1055"></a>
Na kulāni upabbaje muni,<br>
Vimano hoti samādhi dullabho;<br>
So ussukko rasānugiddho,<br>
Atthaṃ riñcati yo sukhāvaho.</p>

<p><span class="parno">1056</span>
<a class="ms" id="p_19Th1_1411"></a>
<a class="msdiv" id="msdiv1056"></a>
Pankoti hi naṃ avedayuṃ,<br>
Yāyaṃ vandanapūjanā kulesu;<br>
Sukhumaṃ sallaṃ durubbahaṃ,<br>
Sakkāro kāpurisena dujjaho.</p>

<p>
<span class="parno">1057</span>
<a class="ms" id="p_19Th1_1412"></a>
<a class="msdiv" id="msdiv1057"></a>
Senāsanamhā oruyha,<br>
nagaraṃ piṇḍāya pāvisiṃ;<br>
Bhuñjantaṃ purisaṃ kuṭṭhiṃ,<br>
sakkaccaṃ taṃ upaṭṭhahiṃ.</p>

<p><span class="parno">1058</span>
<a class="ms" id="p_19Th1_1413"></a>
<a class="msdiv" id="msdiv1058"></a>
So <span class="var" title="taṃ (pts1, mr)" id="note457">me</span> pakkena hatthena,<br>
ālopaṃ upanāmayi;<br>
Ālopaṃ pakkhipantassa,<br>
<span class="var" title="angulī pettha (bj, pts1-2, mr)" id="note458">anguli cettha</span> chijjatha.</p>

<p><span class="parno">1059</span>
<a class="ms" id="p_19Th1_1414"></a>
<a class="msdiv" id="msdiv1059"></a>
<span class="var" title="kuḍḍamūlañca (bj, s2, s3, pts1) | kuḍḍamūlaṃ vā (pts2)" id="note459">Kuṭṭamūlañca</span> nissāya,<br>
ālopaṃ taṃ abhuñjisaṃ;<br>
Bhuñjamāne <span class="var" title="va (bj) | ca (s2, s3, pts1)" id="note460">vā</span> bhutte vā,<br>
jegucchaṃ me na vijjati.</p>

<p><span class="parno">1060</span>
<a class="ms" id="p_19Th1_1415"></a>
<a class="msdiv" id="msdiv1060"></a>
Uttiṭṭhapiṇḍo āhāro,<br>
pūtimuttañca osadhaṃ;<br>
Senāsanaṃ rukkhamūlaṃ,<br>
paṃsukūlañca cīvaraṃ;<br>
Yassete <span class="var" title="abhibhuñjati (?)" id="note461">abhisambhutvā</span>,<br>
sa ve cātuddiso naro.</p>

<p><span class="parno">1061</span>
<a class="ms" id="p_19Th1_1416"></a>
<a class="msdiv" id="msdiv1061"></a>
Yattha eke vihaññanti,<br>
āruhantā siluccayaṃ;<br>
<span class="var" title="tattha (bj, s2, s3, pts2)" id="note462">Tassa</span> buddhassa dāyādo,<br>
sampajāno patissato;<br>
Iddhibalenupatthaddho,<br>
kassapo abhirūhati.</p>

<p><span class="parno">1062</span>
<a class="ms" id="p_19Th1_1417"></a>
<a class="msdiv" id="msdiv1062"></a>
Piṇḍapātapaṭikkanto,<br>
selamāruyha kassapo;<br>
Jhāyati anupādāno,<br>
pahīnabhayabheravo.</p>

<p><span class="parno">1063</span>
<a class="ms" id="p_19Th1_1418"></a>
<a class="msdiv" id="msdiv1063"></a>
Piṇḍapātapaṭikkanto,<br>
selamāruyha kassapo;<br>
Jhāyati anupādāno,<br>
ḍayhamānesu nibbuto.</p>

<p><span class="parno">1064</span>
<a class="ms" id="p_19Th1_1419"></a>
<a class="msdiv" id="msdiv1064"></a>
Piṇḍapātapaṭikkanto,<br>
selamāruyha kassapo;<br>
Jhāyati anupādāno,<br>
katakicco anāsavo.</p>

<p><span class="parno">1065</span>
<a class="pts1" id="pts95"></a>
<a class="ms" id="p_19Th1_1420"></a>
<a class="msdiv" id="msdiv1065"></a>
Karerimālāvitatā,<br>
bhūmibhāgā manoramā;<br>
Kuñjarābhirudā rammā,<br>
te selā ramayanti maṃ.</p>

<p><span class="parno">1066</span>
<a class="ms" id="p_19Th1_1421"></a>
<a class="msdiv" id="msdiv1066"></a>
Nīlabbhavaṇṇā rucirā,<br>
vārisītā sucindharā;<br>
Indagopakasañchannā,<br>
te selā ramayanti maṃ.</p>

<p><span class="parno">1067</span>
<a class="ms" id="p_19Th1_1422"></a>
<a class="msdiv" id="msdiv1067"></a>
Nīlabbhakūṭasadisā,<br>
kūṭāgāravarūpamā;<br>
Vāraṇābhirudā rammā,<br>
te selā ramayanti maṃ.</p>

<p><span class="parno">1068</span>
<a class="ms" id="p_19Th1_1423"></a>
<a class="msdiv" id="msdiv1068"></a>
Abhivuṭṭhā rammatalā,<br>
nagā isibhi sevitā;<br>
Abbhunnaditā sikhīhi,<br>
te selā ramayanti maṃ.</p>

<p><span class="parno">1069</span>
<a class="ms" id="p_19Th1_1424"></a>
<a class="msdiv" id="msdiv1069"></a>
Alaṃ jhāyitukāmassa,<br>
pahitattassa me sato;<br>
Alaṃ me <span class="var" title="attakāmassa (?)" id="note463">atthakāmassa</span>,<br>
pahitattassa bhikkhuno.</p>

<p><span class="parno">1070</span>
<a class="ms" id="p_19Th1_1425"></a>
<a class="msdiv" id="msdiv1070"></a>
Alaṃ me phāsukāmassa,<br>
pahitattassa bhikkhuno;<br>
Alaṃ me yogakāmassa,<br>
pahitattassa tādino.</p>

<p><span class="parno">1071</span>
<a class="ms" id="p_19Th1_1426"></a>
<a class="msdiv" id="msdiv1071"></a>
Umāpupphena samānā,<br>
gaganāvabbhachāditā;<br>
Nānādijagaṇākiṇṇā,<br>
te selā ramayanti maṃ.</p>

<p><span class="parno">1072</span>
<a class="ms" id="p_19Th1_1427"></a>
<a class="msdiv" id="msdiv1072"></a>
Anākiṇṇā gahaṭṭhehi,<br>
migasanghanisevitā;<br>
Nānādijagaṇākiṇṇā,<br>
te selā ramayanti maṃ.</p>

<p><span class="parno">1073</span>
<a class="ms" id="p_19Th1_1428"></a>
<a class="msdiv" id="msdiv1073"></a>
Acchodikā puthusilā,<br>
gonangulamigāyutā;<br>
Ambusevālasañchannā,<br>
te selā ramayanti maṃ.</p>

<p><span class="parno">1074</span>
<a class="ms" id="p_19Th1_1429"></a>
<a class="msdiv" id="msdiv1074"></a>
Na pañcangikena turiyena,<br>
Rati me hoti tādisī;<br>
Yathā ekaggacittassa,<br>
Sammā dhammaṃ vipassato.</p>

<p><span class="parno">1075</span>
<a class="ms" id="p_19Th1_1430"></a>
<a class="msdiv" id="msdiv1075"></a>
Kammaṃ bahukaṃ na kāraye,<br>
Parivajjeyya janaṃ na uyyame;<br>
Ussukko so rasānugiddho,<br>
Atthaṃ riñcati yo sukhāvaho.</p>

<p><span class="parno">1076</span>
<a class="ms" id="p_19Th1_1431"></a>
<a class="msdiv" id="msdiv1076"></a>
Kammaṃ bahukaṃ na kāraye,<br>
Parivajjeyya anattaneyyametaṃ;<br>
Kicchati kāyo kilamati,<br>
Dukkhito so samathaṃ na vindati.</p>

<p><span class="parno">1077</span>
<a class="ms" id="p_19Th1_1432"></a>
<a class="msdiv" id="msdiv1077"></a>
Oṭṭhappahatamattena,<br>
attānampi na passati;<br>
Patthaddhagīvo carati,<br>
ahaṃ seyyoti maññati.</p>

<p><span class="parno">1078</span>
<a class="ms" id="p_19Th1_1433"></a>
<a class="msdiv" id="msdiv1078"></a>
Aseyyo seyyasamānaṃ,<br>
bālo maññati attānaṃ;<br>
Na taṃ viññū pasaṃsanti,<br>
patthaddhamānasaṃ naraṃ.</p>

<p><span class="parno">1079</span>
<a class="ms" id="p_19Th1_1434"></a>
<a class="msdiv" id="msdiv1079"></a>
Yo ca seyyohamasmīti,<br>
nāhaṃ seyyoti vā pana;<br>
Hīno <span class="var" title="hīnohaṃ sadiso (s2, s3, pts1-2)" id="note464">taṃsadiso</span> vāti,<br>
vidhāsu na vikampati.</p>

<p><span class="parno">1080</span>
<a class="pts1" id="pts96"></a>
<a class="ms" id="p_19Th1_1435"></a>
<a class="msdiv" id="msdiv1080"></a>
Paññavantaṃ <span class="var" title="tathāvādiṃ (s2, s3, pts1)" id="note465">tathā tādiṃ</span>,<br>
sīlesu susamāhitaṃ;<br>
Cetosamathamanuttaṃ,<br>
<span class="var" title="taṃ ve (bj, s2, s3, pts2) | tañ ca (pts1)" id="note466">tañce</span> viññū pasaṃsare.</p>

<p><span class="parno">1081</span>
<a class="ms" id="p_19Th1_1436"></a>
<a class="msdiv" id="msdiv1081"></a>
Yassa sabrahmacārīsu,<br>
gāravo nūpalabbhati;<br>
Ārakā hoti saddhammā,<br>
nabhato puthavī yathā.</p>

<p><span class="parno">1082</span>
<a class="ms" id="p_19Th1_1437"></a>
<a class="msdiv" id="msdiv1082"></a>
Yesañca hiriottappaṃ,<br>
sadā sammā upaṭṭhitaṃ;<br>
Virūḷhabrahmacariyā te,<br>
tesaṃ khīṇā punabbhavā.</p>

<p><span class="parno">1083</span>
<a class="ms" id="p_19Th1_1438"></a>
<a class="msdiv" id="msdiv1083"></a>
Uddhato capalo bhikkhu,<br>
paṃsukūlena pāruto;<br>
Kapīva sīhacammena,<br>
na so tenupasobhati.</p>

<p><span class="parno">1084</span>
<a class="ms" id="p_19Th1_1439"></a>
<a class="msdiv" id="msdiv1084"></a>
Anuddhato acapalo,<br>
nipako saṃvutindriyo;<br>
Sobhati paṃsukūlena,<br>
sīhova girigabbhare.</p>

<p><span class="parno">1085</span>
<a class="ms" id="p_19Th1_1440"></a>
<a class="msdiv" id="msdiv1085"></a>
Ete sambahulā devā,<br>
iddhimanto yasassino;<br>
Dasadevasahassāni,<br>
sabbe te brahmakāyikā.</p>

<p><span class="parno">1086</span>
<a class="ms" id="p_19Th1_1441"></a>
<a class="msdiv" id="msdiv1086"></a>
Dhammasenāpatiṃ <span class="var" title="dhīraṃ (s2, s3, pts1)" id="note467">vīraṃ</span>,<br>
mahājhāyiṃ samāhitaṃ;<br>
Sāriputtaṃ namassantā,<br>
tiṭṭhanti pañjalīkatā.</p>

<p><span class="parno">1087</span>
<a class="ms" id="p_19Th1_1442"></a>
<a class="msdiv" id="msdiv1087"></a>
‘Namo te purisājañña,<br>
namo te purisuttama;<br>
Yassa te nābhijānāma,<br>
yampi nissāya <span class="var" title="jhāyasi (pts2, Ma-aka)" id="note468">jhāyati</span>.</p>

<p><span class="parno">1088</span>
<a class="ms" id="p_19Th1_1443"></a>
<a class="msdiv" id="msdiv1088"></a>
Accheraṃ vata buddhānaṃ,<br>
gambhīro gocaro sako;<br>
Ye mayaṃ nābhijānāma,<br>
vālavedhisamāgatā’.</p>

<p><span class="parno">1089</span>
<a class="ms" id="p_19Th1_1444"></a>
<a class="msdiv" id="msdiv1089"></a>
Taṃ tathā devakāyehi,<br>
pūjitaṃ pūjanārahaṃ;<br>
Sāriputtaṃ tadā disvā,<br>
kappinassa sitaṃ ahu.</p>

<p><span class="parno">1090</span>
<a class="ms" id="p_19Th1_1445"></a>
<a class="msdiv" id="msdiv1090"></a>
Yāvatā buddhakhettamhi,<br>
ṭhapayitvā mahāmuniṃ;<br>
Dhutaguṇe visiṭṭhohaṃ,<br>
sadiso me na vijjati.</p>

<p><span class="parno">1091</span>
<a class="ms" id="p_19Th1_1446"></a>
<a class="msdiv" id="msdiv1091"></a>
Pariciṇṇo mayā satthā,<br>
kataṃ buddhassa sāsanaṃ;<br>
Ohito garuko bhāro,<br>
natthi dāni punabbhavo.</p>

<p><span class="parno">1092</span>
<a class="ms" id="p_19Th1_1447"></a>
<a class="msdiv" id="msdiv1092"></a>
Na cīvare na sayane,<br>
bhojane nupalimpati;<br>
Gotamo anappameyyo,<br>
muḷālapupphaṃ vimalaṃva;<br>
Ambunā nekkhammaninno,<br>
tibhavābhinissaṭo.</p>

<p><span class="parno">1093</span>
<a class="ms" id="p_19Th1_1448"></a>
<a class="msdiv" id="msdiv1093"></a>
Satipaṭṭhānagīvo so,<br>
saddhāhattho mahāmuni;<br>
Paññāsīso mahāñāṇī,<br>
sadā carati nibbuto"ti.</p>
</blockquote>
</div><!--end Pali-->

</section>
<div id="nextprev"><a id="previous-sutta" href="../tha/tha17.html"></a><a id="next-sutta" href="../tha/tha19.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikaya</a><a href="../tha/tha.html">Theragatha</a>Chapter 18
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
