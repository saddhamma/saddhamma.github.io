<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Theragatha 20</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a class="pressed" href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="topmenu" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
<li class="topmenu" id="bq"><a href="../bq/bq.html">Buddha</a></li>
<li class="topmenu" id="dq"><a href="../dq/dq.html">Dhamma</a></li>
<li class="topmenu" id="sq"><a href="../sq/sq.html">Sangha</a></li>
<li class="topmenu" id="et"><a href="../et/et.html">Training</a></li>
<li class="topmenu" id="es"><a href="../es/es.html">Samadhi</a></li>
<li class="topmenu" id="ev"><a href="../ev/ev.html">Vigilance</a></li>
<li class="topmenu" id="nh"><a href="../nh/nh.html">Noble Hospitality</a></li>
<li class="topmenu" id="nt"><a href="../nt/nt.html">Notes on Dhamma</a></li>
<li class="toplast" id="qa"><a href="../qa/qa.html">Questions & Answers</a></li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Theragatha - The Verses of the Senior Monks</h2>
<h3>Chapter 20: The Group of Sixty Verses</h3>
<div id="metaarea">
<ul class="translator">
<li>A Saddhamma Study Group translation from the Pāḷi text (coming sooner or later).</li>
</ul>

</div>

<section class="raw_sutta">
<div lang="en">
</div><!--end English-->

<div lang="pi">
<h5>Mahāmoggallānattheragāthā</h5>
<blockquote>

<p><span class="parno">1149</span>
<a class="pts1" id="pts104"></a>
<a class="ms" id="p_19Th1_1512"></a>
<a class="msdiv" id="msdiv1149"></a>
"Āraññikā piṇḍapātikā,<br>
uñchāpattāgate ratā;<br>
Dālemu maccuno senaṃ,<br>
ajjhattaṃ susamāhitā.</p>

<p><span class="parno">1150</span>
<a class="ms" id="p_19Th1_1513"></a>
<a class="msdiv" id="msdiv1150"></a>
Āraññikā piṇḍapātikā,<br>
uñchāpattāgate ratā;<br>
Dhunāma maccuno senaṃ,<br>
naḷāgāraṃva kuñjaro.</p>

<p><span class="parno">1151</span>
<a class="ms" id="p_19Th1_1514"></a>
<a class="msdiv" id="msdiv1151"></a>
Rukkhamūlikā sātatikā,<br>
uñchāpattāgate ratā;<br>
Dālemu maccuno senaṃ,<br>
ajjhattaṃ susamāhitā.</p>

<p><span class="parno">1152</span>
<a class="ms" id="p_19Th1_1515"></a>
<a class="msdiv" id="msdiv1152"></a>
Rukkhamūlikā sātatikā,<br>
uñchāpattāgate ratā;<br>
Dhunāma maccuno senaṃ,<br>
naḷāgāraṃva kuñjaro".</p>

<p><span class="parno">1153</span>
<a class="ms" id="p_19Th1_1516"></a>
<a class="msdiv" id="msdiv1153"></a>
"Aṭṭhikankalakuṭike,<br>
maṃsanhārupasibbite;<br>
Dhiratthu pure duggandhe,<br>
paragatte mamāyase.</p>

<p><span class="parno">1154</span>
<a class="ms" id="p_19Th1_1517"></a>
<a class="msdiv" id="msdiv1154"></a>
Gūthabhaste taconaddhe,<br>
uragaṇḍipisācini;<br>
Nava sotāni te kāye,<br>
yāni sandanti sabbadā.</p>

<p><span class="parno">1155</span>
<a class="ms" id="p_19Th1_1518"></a>
<a class="msdiv" id="msdiv1155"></a>
Tava sarīraṃ navasotaṃ,<br>
<span class="var" title="duggandhakaṃ (s2, s3) | duggandhaṃ (pts1)" id="note491">Duggandhakaraṃ</span> <span class="var" title="parivajjeyya (s2, s3) | kariparibandha (pts1)" id="note492">paribandhaṃ</span>;<br>
Bhikkhu parivajjayate taṃ,<br>
Mīḷhaṃ ca yathā sucikāmo.</p>

<p><span class="parno">1156</span>
<a class="ms" id="p_19Th1_1519"></a>
<a class="msdiv" id="msdiv1156"></a>
Evañce taṃ jano jaññā,<br>
yathā jānāmi taṃ ahaṃ;<br>
Ārakā parivajjeyya,<br>
gūthaṭṭhānaṃva pāvuse".</p>

<p><span class="parno">1157</span>
<a class="ms" id="p_19Th1_1520"></a>
<a class="msdiv" id="msdiv1157"></a>
"Evametaṃ mahāvīra,<br>
yathā samaṇa bhāsasi;<br>
Ettha ceke visīdanti,<br>
pankamhiva jaraggavo".</p>

<p><span class="parno">1158</span>
<a class="ms" id="p_19Th1_1521"></a>
<a class="msdiv" id="msdiv1158"></a>
"Ākāsamhi haliddiyā,<br>
yo maññetha rajetave;<br>
Aññena vāpi rangena,<br>
vighātudayameva taṃ.</p>

<p><span class="parno">1159</span>
<a class="ms" id="p_19Th1_1522"></a>
<a class="msdiv" id="msdiv1159"></a>
Tadākāsasamaṃ cittaṃ,<br>
ajjhattaṃ susamāhitaṃ;<br>
Mā pāpacitte <span class="var" title="ahati (bj) | āhari (pts1)" id="note493">āsādi</span>,<br>
aggikhandhaṃva pakkhimā".</p>

<p><span class="parno">1160</span>
<a class="ms" id="p_19Th1_1523"></a>
<a class="msdiv" id="msdiv1160"></a>
"Passa cittakataṃ bimbaṃ,<br>
arukāyaṃ samussitaṃ;<br>
Āturaṃ bahusankappaṃ,<br>
yassa natthi dhuvaṃ ṭhiti.</p>

<p><span class="parno">1161</span>
<a class="ms" id="p_19Th1_1524"></a>
<a class="msdiv" id="msdiv1161"></a>
Passa cittakataṃ rūpaṃ,<br>
maṇinā kuṇḍalena ca;<br>
Aṭṭhiṃ tacena onaddhaṃ,<br>
saha vatthehi sobhati.</p>

<p><span class="parno">1162</span>
<a class="ms" id="p_19Th1_1525"></a>
<a class="msdiv" id="msdiv1162"></a>
Alattakakatā pādā,<br>
mukhaṃ cuṇṇakamakkhitaṃ;<br>
Alaṃ bālassa mohāya,<br>
no ca pāragavesino.</p>

<p><span class="parno">1163</span>
<a class="ms" id="p_19Th1_1526"></a>
<a class="msdiv" id="msdiv1163"></a>
Aṭṭhapadakatā kesā,<br>
nettā añjanamakkhitā;<br>
Alaṃ bālassa mohāya,<br>
no ca pāragavesino.</p>

<p><span class="parno">1164</span>
<a class="ms" id="p_19Th1_1527"></a>
<a class="msdiv" id="msdiv1164"></a>
Añjanīva navā cittā,<br>
pūtikāyo alankato;<br>
Alaṃ bālassa mohāya,<br>
no ca pāragavesino.</p>

<p><span class="parno">1165</span>
<a class="ms" id="p_19Th1_1528"></a>
<a class="msdiv" id="msdiv1165"></a>
Odahi migavo pāsaṃ,<br>
nāsadā vāguraṃ migo;<br>
Bhutvā nivāpaṃ gacchāma,<br>
kaddante migabandhake.</p>

<p><span class="parno">1166</span>
<a class="ms" id="p_19Th1_1529"></a>
<a class="msdiv" id="msdiv1166"></a>
Chinno pāso migavassa,<br>
nāsadā vāguraṃ migo;<br>
Bhutvā nivāpaṃ gacchāma,<br>
socante migaluddake".</p>

<p><span class="parno">1167</span>
<a class="ms" id="p_19Th1_1530"></a>
<a class="msdiv" id="msdiv1167"></a>
"Tadāsi yaṃ bhiṃsanakaṃ,<br>
tadāsi lomahaṃsanaṃ;<br>
Anekākārasampanne,<br>
sāriputtamhi nibbute.</p>

<p><span class="parno">20</span>
<a class="pts1" id="pts105"></a>
<a class="ms" id="p_19Th1_1531"></a>
<a class="msdiv" id="msdiv1168"></a>
Aniccā vata sankhārā,<br>
uppādavayadhammino;<br>
Upajjitvā nirujjhanti,<br>
tesaṃ vūpasamo sukho.</p>

<p><span class="parno">1169</span>
<a class="ms" id="p_19Th1_1532"></a>
<a class="msdiv" id="msdiv1169"></a>
Sukhumaṃ te paṭivijjhanti,<br>
vālaggaṃ usunā yathā;<br>
Ye pañcakkhandhe passanti,<br>
parato no ca attato.</p>

<p><span class="parno">1170</span>
<a class="ms" id="p_19Th1_1533"></a>
<a class="msdiv" id="msdiv1170"></a>
Ye ca passanti sankhāre,<br>
parato no ca attato;<br>
Paccabyādhiṃsu nipuṇaṃ,<br>
vālaggaṃ usunā yathā.</p>

<p><span class="parno">23</span>
<a class="ms" id="p_19Th1_1534"></a>
<a class="msdiv" id="msdiv1171"></a>
Sattiyā viya omaṭṭho,<br>
ḍayhamānova matthake;<br>
Kāmarāgappahānāya,<br>
sato bhikkhu paribbaje.</p>

<p><span class="parno">1172</span>
<a class="ms" id="p_19Th1_1535"></a>
<a class="msdiv" id="msdiv1172"></a>
Sattiyā viya omaṭṭho,<br>
ḍayhamānova matthake;<br>
Bhavarāgappahānāya,<br>
sato bhikkhu paribbaje.</p>

<p><span class="parno">1173</span>
<a class="ms" id="p_19Th1_1536"></a>
<a class="msdiv" id="msdiv1173"></a>
Codito bhāvitattena,<br>
sarīrantimadhārinā;<br>
Migāramātupāsādaṃ,<br>
pādanguṭṭhena kampayiṃ.</p>

<p><span class="parno">26</span>
<a class="ms" id="p_19Th1_1537"></a>
<a class="msdiv" id="msdiv1174"></a>
Nayidaṃ sithilamārabbha,<br>
nayidaṃ appena thāmasā;<br>
Nibbānamadhigantabbaṃ,<br>
sabbaganthapamocanaṃ.</p>

<p><span class="parno">1175</span>
<a class="ms" id="p_19Th1_1538"></a>
<a class="msdiv" id="msdiv1175"></a>
Ayañca daharo bhikkhu,<br>
ayamuttamaporiso;<br>
Dhāreti antimaṃ dehaṃ,<br>
jetvā māraṃ <span class="var" title="savāhanaṃ (s2, s3, pts1-2, mr)" id="note497">savāhiniṃ</span>.</p>

<p><span class="parno">1176</span>
<a class="ms" id="p_19Th1_1539"></a>
<a class="msdiv" id="msdiv1176"></a>
Vivaramanupabhanti vijjutā,<br>
Vebhārassa ca paṇḍavassa ca;<br>
Nagavivaragato jhāyati,<br>
Putto appaṭimassa tādino.</p>

<p><span class="parno">1177</span>
<a class="ms" id="p_19Th1_1540"></a>
<a class="msdiv" id="msdiv1177"></a>
Upasanto uparato,<br>
pantasenāsano muni;<br>
Dāyādo buddhaseṭṭhassa,<br>
brahmunā abhivandito".</p>

<p><span class="parno">1178</span>
<a class="ms" id="p_19Th1_1541"></a>
<a class="msdiv" id="msdiv1178"></a>
"Upasantaṃ uparataṃ,<br>
pantasenāsanaṃ muniṃ;<br>
Dāyādaṃ buddhaseṭṭhassa,<br>
vanda brāhmaṇa kassapaṃ.</p>

<p><span class="parno">1179</span>
<a class="ms" id="p_19Th1_1542"></a>
<a class="msdiv" id="msdiv1179"></a>
Yo ca jātisataṃ gacche,<br>
sabbā brāhmaṇajātiyo;<br>
Sottiyo vedasampanno,<br>
manussesu punappunaṃ.</p>

<p><span class="parno">1180</span>
<a class="ms" id="p_19Th1_1543"></a>
<a class="msdiv" id="msdiv1180"></a>
Ajjhāyakopi ce assa,<br>
tiṇṇaṃ vedāna pāragū;<br>
Etassa <span class="var" title="... ekaṃ (s2, s3, pts1)" id="note498">vandanāyetaṃ</span>,<br>
kalaṃ nāgghati soḷasiṃ.</p>

<p><span class="parno">1181</span>
<a class="ms" id="p_19Th1_1544"></a>
<a class="msdiv" id="msdiv1181"></a>
Yo so aṭṭha vimokkhāni,<br>
purebhattaṃ <span class="var" title="aphussayi (s2, s3) | apassayi (pts1, mr)" id="note499">aphassayi</span>;<br>
Anulomaṃ paṭilomaṃ,<br>
tato piṇḍāya gacchati.</p>

<p><span class="parno">1182</span>
<a class="ms" id="p_19Th1_1545"></a>
<a class="msdiv" id="msdiv1182"></a>
Tādisaṃ bhikkhuṃ <span class="var" title="mā hani (bj) | māhari (pts1)" id="note500">māsādi</span>,<br>
māttānaṃ khaṇi brāhmaṇa;<br>
Abhippasādehi manaṃ,<br>
arahantamhi tādine;<br>
Khippaṃ pañjaliko vanda,<br>
mā te vijaṭi matthakaṃ".</p>

<p><span class="parno">1183</span>
<a class="ms" id="p_19Th1_1546"></a>
<a class="msdiv" id="msdiv1183"></a>
"Neso passati saddhammaṃ,<br>
saṃsārena purakkhato;<br>
<span class="var" title="acankamaṃ (s2, s3, pts1)" id="note501">Adhogamaṃ</span> jimhapathaṃ,<br>
kummaggamanudhāvati.</p>

<p><span class="parno">1184</span>
<a class="ms" id="p_19Th1_1547"></a>
<a class="msdiv" id="msdiv1184"></a>
Kimīva mīḷhasallitto,<br>
sankhāre adhimucchito;<br>
Pagāḷho lābhasakkāre,<br>
tuccho gacchati poṭṭhilo".</p>

<p><span class="parno">1185</span>
<a class="ms" id="p_19Th1_1548"></a>
<a class="msdiv" id="msdiv1185"></a>
"Imañca passa āyantaṃ,<br>
sāriputtaṃ sudassanaṃ;<br>
Vimuttaṃ ubhatobhāge,<br>
ajjhattaṃ susamāhitaṃ.</p>

<p><span class="parno">38</span>
<a class="pts1" id="pts106"></a>
<a class="ms" id="p_19Th1_1549"></a>
<a class="msdiv" id="msdiv1186"></a>
Visallaṃ khīṇasaṃyogaṃ,<br>
tevijjaṃ maccuhāyinaṃ;<br>
Dakkhiṇeyyaṃ manussānaṃ,<br>
puññakkhettaṃ anuttaraṃ".</p>

<p><span class="parno">1187</span>
<a class="ms" id="p_19Th1_1550"></a>
<a class="msdiv" id="msdiv1187"></a>
"Ete sambahulā devā,<br>
iddhimanto yasassino;<br>
Dasa devasahassāni,<br>
sabbe brahmapurohitā;<br>
Moggallānaṃ namassantā,<br>
tiṭṭhanti pañjalīkatā.</p>

<p><span class="parno">1188</span>
<a class="ms" id="p_19Th1_1551"></a>
<a class="msdiv" id="msdiv1188"></a>
‘Namo te purisājañña,<br>
namo te purisuttama;<br>
Yassa te āsavā khīṇā,<br>
dakkhiṇeyyosi mārisa’.</p>

<p><span class="parno">1189</span>
<a class="ms" id="p_19Th1_1552"></a>
<a class="msdiv" id="msdiv1189"></a>
Pūjito naradevena,<br>
uppanno maraṇābhibhū;<br>
Puṇḍarīkaṃva toyena,<br>
sankhārenupalippati.</p>

<p><span class="parno">1190</span>
<a class="ms" id="p_19Th1_1553"></a>
<a class="msdiv" id="msdiv1190"></a>
Yassa muhuttena sahassadhā loko,<br>
Saṃvidito sabrahmakappo vasi;<br>
Iddhiguṇe cutupapāte kāle,<br>
Passati devatā sa bhikkhu".</p>

<p><span class="parno">1191</span>
<a class="ms" id="p_19Th1_1554"></a>
<a class="msdiv" id="msdiv1191"></a>
"Sāriputtova paññāya,<br>
sīlena upasamena ca;<br>
Yopi pārangato bhikkhu,<br>
etāvaparamo siyā.</p>

<p><span class="parno">1192</span>
<a class="ms" id="p_19Th1_1555"></a>
<a class="msdiv" id="msdiv1192"></a>
Koṭisatasahassassa,<br>
Attabhāvaṃ khaṇena nimmine;<br>
Ahaṃ vikubbanāsu kusalo,<br>
Vasībhūtomhi iddhiyā.</p>

<p><span class="parno">1193</span>
<a class="ms" id="p_19Th1_1556"></a>
<a class="msdiv" id="msdiv1193"></a>
Samādhivijjāvasipāramīgato,<br>
Moggallānagotto asitassa sāsane;<br>
Dhīro samucchindi samāhitindriyo,<br>
Nāgo yathā pūtilataṃva bandhanaṃ.</p>

<p><span class="parno">1194</span>
<a class="ms" id="p_19Th1_1557"></a>
<a class="msdiv" id="msdiv1194"></a>
Pariciṇṇo mayā satthā,<br>
kataṃ buddhassa sāsanaṃ;<br>
Ohito garuko bhāro,<br>
bhavanetti samūhatā.</p>

<p><span class="parno">1195</span>
<a class="ms" id="p_19Th1_1558"></a>
<a class="msdiv" id="msdiv1195"></a>
Yassa catthāya pabbajito,<br>
agārasmānagāriyaṃ;<br>
So me attho anuppatto,<br>
sabbasaṃyojanakkhayo.</p>

<p><span class="parno">48</span>
<a class="ms" id="p_19Th1_1559"></a>
<a class="msdiv" id="msdiv1196"></a>
Kīdiso nirayo āsi,<br>
yattha dussī apaccatha;<br>
Vidhuraṃ sāvakamāsajja,<br>
kakusandhañca brāhmaṇaṃ.</p>

<p><span class="parno">49</span>
<a class="ms" id="p_19Th1_1560"></a>
<a class="msdiv" id="msdiv1197"></a>
Sataṃ āsi ayosankū,<br>
sabbe paccattavedanā;<br>
Īdiso nirayo āsi,<br>
yattha dussī apaccatha;<br>
Vidhuraṃ sāvakamāsajja,<br>
kakusandhañca brāhmaṇaṃ.</p>

<p><span class="parno">1198</span>
<a class="ms" id="p_19Th1_1561"></a>
<a class="msdiv" id="msdiv1198"></a>
Yo etamabhijānāti,<br>
bhikkhu buddhassa sāvako;<br>
Tādisaṃ bhikkhumāsajja,<br>
kaṇha dukkhaṃ nigacchasi.</p>

<p><span class="parno">1199</span>
<a class="pts1" id="pts107"></a>
<a class="ms" id="p_19Th1_1562"></a>
<a class="msdiv" id="msdiv1199"></a>
<span class="var" title="... sarassa (bj, pts2) | ... sāgarasmiṃ (s2, s3, pts1, mr)" id="note504">Majjhesarasmiṃ</span> tiṭṭhanti,<br>
vimānā kappaṭhāyino;<br>
Veḷuriyavaṇṇā rucirā,<br>
accimanto pabhassarā;<br>
Accharā tattha naccanti,<br>
puthu nānattavaṇṇiyo.</p>

<p><span class="parno">1200</span>
<a class="ms" id="p_19Th1_1563"></a>
<a class="msdiv" id="msdiv1200"></a>
Yo etamabhijānāti,<br>
 …  pe  … <br>
kaṇha dukkhaṃ nigacchasi.</p>

<p><span class="parno">1201</span>
<a class="ms" id="p_19Th1_1564"></a>
<a class="msdiv" id="msdiv1201"></a>
Yo ve buddhena codito,<br>
bhikkhusaṃghassa pekkhato;<br>
Migāramātupāsādaṃ,<br>
pādanguṭṭhena kampayi.</p>

<p><span class="parno">1202</span>
<a class="ms" id="p_19Th1_1565"></a>
<a class="msdiv" id="msdiv1202"></a>
Yo etamabhijānāti,<br>
 …  pe  … <br>
kaṇha dukkhaṃ nigacchasi.</p>

<p><span class="parno">1203</span>
<a class="ms" id="p_19Th1_1566"></a>
<a class="msdiv" id="msdiv1203"></a>
Yo vejayantapāsādaṃ,<br>
pādanguṭṭhena kampayi;<br>
Iddhibalenupatthaddho,<br>
saṃvejesi ca devatā.</p>

<p><span class="parno">1204</span>
<a class="ms" id="p_19Th1_1567"></a>
<a class="msdiv" id="msdiv1204"></a>
Yo etamabhijānāti,<br>
 …  pe  … <br>
kaṇha dukkhaṃ nigacchasi.</p>

<p><span class="parno">1205</span>
<a class="ms" id="p_19Th1_1568"></a>
<a class="msdiv" id="msdiv1205"></a>
Yo vejayantapāsāde,<br>
sakkaṃ so paripucchati;<br>
Api āvuso jānāsi,<br>
taṇhakkhayavimuttiyo;<br>
Tassa sakko viyākāsi,<br>
pañhaṃ puṭṭho yathātathaṃ".</p>

<p><span class="parno">1206</span>
<a class="ms" id="p_19Th1_1569"></a>
<a class="msdiv" id="msdiv1206"></a>
"Yo etamabhijānāti,<br>
 …  pe  … <br>
kaṇha dukkhaṃ nigacchasi.</p>

<p><span class="parno">1207</span>
<a class="ms" id="p_19Th1_1570"></a>
<a class="msdiv" id="msdiv1207"></a>
Yo brahmānaṃ paripucchati,<br>
<span class="var" title="sudhammāyaṃ abhitosabhaṃ (s2, s3, pts1-2)" id="note505">Sudhammāyaṃ ṭhito sabhaṃ</span>;<br>
Ajjāpi tyāvuso sā diṭṭhi,<br>
Yā te diṭṭhi pure ahu;<br>
Passasi vītivattantaṃ,<br>
Brahmaloke pabhassaraṃ.</p>

<p><span class="parno">1208</span>
<a class="ms" id="p_19Th1_1571"></a>
<a class="msdiv" id="msdiv1208"></a>
Tassa brahmā viyākāsi,<br>
pañhaṃ puṭṭho yathātathaṃ;<br>
Na me mārisa sā diṭṭhi,<br>
yā me diṭṭhi pure ahu.</p>

<p><span class="parno">1209</span>
<a class="ms" id="p_19Th1_1572"></a>
<a class="msdiv" id="msdiv1209"></a>
Passāmi vītivattantaṃ,<br>
brahmaloke pabhassaraṃ;<br>
Sohaṃ ajja kathaṃ vajjaṃ,<br>
ahaṃ niccomhi sassato".</p>

<p><span class="parno">1210</span>
<a class="ms" id="p_19Th1_1573"></a>
<a class="msdiv" id="msdiv1210"></a>
"Yo etamabhijānāti,<br>
 …  pe  … <br>
kaṇha dukkhaṃ nigacchasi.</p>

<p><span class="parno">1211</span>
<a class="ms" id="p_19Th1_1574"></a>
<a class="msdiv" id="msdiv1211"></a>
Yo mahāneruno kūṭaṃ,<br>
vimokkhena <span class="var" title="apassayi (s2, s3, pts1, mr)" id="note506">aphassayi</span>;<br>
Vanaṃ pubbavidehānaṃ,<br>
ye ca bhūmisayā narā.</p>

<p><span class="parno">1212</span>
<a class="ms" id="p_19Th1_1575"></a>
<a class="msdiv" id="msdiv1212"></a>
Yo etamabhijānāti,<br>
bhikkhu buddhassa sāvako;<br>
Tādisaṃ bhikkhumāsajja,<br>
kaṇha dukkhaṃ nigacchasi.</p>

<p><span class="parno">1213</span>
<a class="ms" id="p_19Th1_1576"></a>
<a class="msdiv" id="msdiv1213"></a>
Na ve aggi cetayati,<br>
ahaṃ bālaṃ ḍahāmīti;<br>
Bālova jalitaṃ aggiṃ,<br>
āsajja naṃ paḍayhati.</p>

<p><span class="parno">1214</span>
<a class="ms" id="p_19Th1_1577"></a>
<a class="msdiv" id="msdiv1214"></a>
<span class="var" title="evameva (c1)" id="note507">Evamevaṃ</span> tuvaṃ māra,<br>
āsajja naṃ tathāgataṃ;<br>
Sayaṃ <span class="var" title="dahissasi (bj, pts2) | ḍahissati (s2, s3) | dahissam (pts1)" id="note508">ḍahissasi</span> attānaṃ,<br>
bālo aggiṃva samphusaṃ.</p>

<p><span class="parno">1215</span>
<a class="ms" id="p_19Th1_1578"></a>
<a class="msdiv" id="msdiv1215"></a>
Apuññaṃ pasavī māro,<br>
āsajja naṃ tathāgataṃ;<br>
Kiṃ nu maññasi pāpima,<br>
na me pāpaṃ vipaccati.</p>

<p><span class="parno">1216</span>
<a class="ms" id="p_19Th1_1579"></a>
<a class="msdiv" id="msdiv1216"></a>
<span class="var" title="karato te miyyate (bj, s2, s3, pts1) | karato cīyate (^mn50#21 [Māratajjanīyasutta])" id="note509">Karato te cīyate</span> pāpaṃ,<br>
cirarattāya antaka;<br>
Māra nibbinda buddhamhā,<br>
āsaṃ mākāsi bhikkhusu".</p>

<p><span class="parno">1217</span>
<a class="pts1" id="pts108"></a>
<a class="ms" id="p_19Th1_1580"></a>
<a class="msdiv" id="msdiv1217"></a>
"Iti māraṃ atajjesi,<br>
bhikkhu bhesakaḷāvane;<br>
Tato so dummano yakkho,<br>
tatthevantaradhāyathā"<span class="var" title="... dhāyatīti (s2, s3, pts1)" id="note510">ti</span>.</p>
</blockquote>
</div><!--end Pali-->

</section>
<div id="nextprev"><a id="previous-sutta" href="../tha/tha19.html"></a><a id="next-sutta" href="../tha/tha21.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikaya</a><a href="../tha/tha.html">Theragatha</a>Chapter 20
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
