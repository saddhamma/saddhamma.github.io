<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Theragatha 4</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a class="pressed" href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="topmenu" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
<li class="topmenu" id="bq"><a href="../bq/bq.html">Buddha</a></li>
<li class="topmenu" id="dq"><a href="../dq/dq.html">Dhamma</a></li>
<li class="topmenu" id="sq"><a href="../sq/sq.html">Sangha</a></li>
<li class="topmenu" id="et"><a href="../et/et.html">Training</a></li>
<li class="topmenu" id="es"><a href="../es/es.html">Samadhi</a></li>
<li class="topmenu" id="ev"><a href="../ev/ev.html">Vigilance</a></li>
<li class="topmenu" id="nh"><a href="../nh/nh.html">Noble Hospitality</a></li>
<li class="topmenu" id="nt"><a href="../nt/nt.html">Notes on Dhamma</a></li>
<li class="toplast" id="qa"><a href="../qa/qa.html">Questions & Answers</a></li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Theragatha - The Verses of the Senior Monks</h2>
<h3>Chapter 4: Groups of Four Verses</h3>
<div id="metaarea">
<ul class="translator">
<li>A Saddhamma Study Group translation from the Pāḷi text (coming sooner or later).</li>
</ul>
</div>

<section class="raw_sutta">
<div lang="en">
</div><!--end English-->

<div lang="pi">
<h5>Nāgasamālattheragāthā</h5>
<blockquote>

<p><span class="parno">267</span>
<a class="pts1" id="pts33"></a>
<a class="ms" id="p_19Th1_503"></a>
<a class="msdiv" id="msdiv267"></a>
"Alankatā suvasanā,<br>
mālinī candanussadā;<br>
Majjhe mahāpathe nārī,<br>
tūriye naccati naṭṭakī.</p>

<p><span class="parno">268</span>
<a class="ms" id="p_19Th1_504"></a>
<a class="msdiv" id="msdiv268"></a>
Piṇḍikāya paviṭṭhohaṃ,<br>
gacchanto naṃ udikkhisaṃ;<br>
Alankataṃ suvasanaṃ,<br>
maccupāsaṃva oḍḍitaṃ.</p>

<p><span class="parno">269</span>
<a class="ms" id="p_19Th1_505"></a>
<a class="msdiv" id="msdiv269"></a>
Tato me manasīkāro,<br>
yoniso udapajjatha;<br>
Ādīnavo pāturahu,  <br>
nibbidā samatiṭṭhatha.
<p><span class="parno">270</span>
<a class="ms" id="p_19Th1_506"></a>
<a class="msdiv" id="msdiv270"></a>
Tato cittaṃ vimucci me,<br>
passa dhammasudhammataṃ;<br>
Tisso vijjā anuppattā,<br>
kataṃ buddhassa sāsanan"ti.</p>
</blockquote>
<h5>Bhaguttheragāthā</h5>
<blockquote>

<p><span class="parno">271</span>
<a class="ms" id="p_19Th1_508"></a>
<a class="msdiv" id="msdiv271"></a>
"Ahaṃ middhena pakato,<br>
vihārā upanikkhamiṃ;<br>
Cankamaṃ abhiruhanto,<br>
tattheva papatiṃ chamā.</p>

<p><span class="parno">272</span>
<a class="ms" id="p_19Th1_509"></a>
<a class="msdiv" id="msdiv272"></a>
Gattāni parimajjitvā,<br>
punapāruyha cankamaṃ;<br>
Cankame cankamiṃ sohaṃ,<br>
ajjhattaṃ susamāhito.</p>

<p><span class="parno">273</span>
<a class="ms" id="p_19Th1_510"></a>
<a class="msdiv" id="msdiv273"></a>
Tato me manasīkāro,<br>
yoniso udapajjatha;<br>
Ādīnavo pāturahu,<br>
nibbidā samatiṭṭhatha.</p>

<p><span class="parno">274</span>
<a class="ms" id="p_19Th1_511"></a>
<a class="msdiv" id="msdiv274"></a>
Tato cittaṃ vimucci me,<br>
passa dhammasudhammataṃ;<br>
Tisso vijjā anuppattā,<br>
kataṃ buddhassa sāsanan"ti.</p>
</blockquote>
<h5>Sabhiyattheragāthā</h5>
<blockquote>

<p>
<span class="parno">275</span>
<a class="ms" id="p_19Th1_513"></a>
<a class="msdiv" id="msdiv275"></a>
"Pare ca na vijānanti,<br>
mayamettha yamāmase;<br>
Ye ca tattha vijānanti,<br>
tato sammanti medhagā.</p>

<p><span class="parno">276</span>
<a class="ms" id="p_19Th1_514"></a>
<a class="msdiv" id="msdiv276"></a>
Yadā ca avijānantā,<br>
iriyantyamarā viya;<br>
Vijānanti ca ye dhammaṃ,<br>
āturesu anāturā.</p>

<p><span class="parno">277</span>
<a class="ms" id="p_19Th1_515"></a>
<a class="msdiv" id="msdiv277"></a>
Yaṃ kiñci sithilaṃ kammaṃ,<br>
saṃkiliṭṭhañca yaṃ vataṃ;<br>
Sankassaraṃ brahmacariyaṃ,<br>
na taṃ hoti mahapphalaṃ.</p>

<p><span class="parno">278</span>
<a class="ms" id="p_19Th1_516"></a>
<a class="msdiv" id="msdiv278"></a>
Yassa sabrahmacārīsu,<br>
gāravo nūpalabbhati;<br>
Ārakā hoti saddhammā,<br>
nabhaṃ puthaviyā yathā"ti.</p>
</blockquote>
<h5>Nandakattheragāthā</h5>
<blockquote>

<p><span class="parno">279</span>
<a class="ms" id="p_19Th1_518"></a>
<a class="msdiv" id="msdiv279"></a>
"Dhiratthu pūre duggandhe,<br>
mārapakkhe avassute;<br>
Navasotāni te kāye,<br>
yāni sandanti sabbadā.</p>

<p><span class="parno">280</span>
<a class="pts1" id="pts34"></a>
<a class="ms" id="p_19Th1_519"></a>
<a class="msdiv" id="msdiv280"></a>
Mā purāṇaṃ amaññittho,<br>
māsādesi tathāgate;<br>
Saggepi te na rajjanti,<br>

<p><span class="parno">281</span>
<a class="ms" id="p_19Th1_520"></a>
<a class="msdiv" id="msdiv281"></a>
Ye ca kho bālā dummedhā,<br>
dummantī mohapārutā;<br>
Tādisā tattha rajjanti,<br>
mārakhittamhi bandhane.</p>

<p><span class="parno">282</span>
<a class="ms" id="p_19Th1_521"></a>
<a class="msdiv" id="msdiv282"></a>
Yesaṃ rāgo ca doso ca,<br>
avijjā ca virājitā;<br>
Tādī tattha na rajjanti,<br>
chinnasuttā abandhanā"ti.</p>
</blockquote>
<h5>Jambukattheragāthā</h5>
<blockquote>

<p><span class="parno">283</span>
<a class="ms" id="p_19Th1_523"></a>
<a class="msdiv" id="msdiv283"></a>
"Pañcapaññāsavassāni,<br>
rajojallamadhārayiṃ;<br>
Bhuñjanto māsikaṃ bhattaṃ,<br>
kesamassuṃ alocayiṃ.</p>

<p><span class="parno">284</span>
<a class="ms" id="p_19Th1_524"></a>
<a class="msdiv" id="msdiv284"></a>
Ekapādena aṭṭhāsiṃ,<br>
āsanaṃ parivajjayiṃ;<br>
Sukkhagūthāni ca khādiṃ,<br>
uddesañca na sādiyiṃ.</p>

<p><span class="parno">285</span>
<a class="ms" id="p_19Th1_525"></a>
<a class="msdiv" id="msdiv285"></a>
Etādisaṃ karitvāna,<br>
bahuṃ duggatigāminaṃ;<br>
Vuyhamāno mahoghena,<br>
buddhaṃ saraṇamāgamaṃ.</p>

<p><span class="parno">286</span>
<a class="ms" id="p_19Th1_526"></a>
<a class="msdiv" id="msdiv286"></a>
Saraṇagamanaṃ passa,<br>
passa dhammasudhammataṃ;<br>
Tisso vijjā anuppattā,<br>
kataṃ buddhassa sāsanan"ti.</p>
</blockquote>
<h5>Senakattheragāthā</h5>
<blockquote>

<p><span class="parno">287</span>
<a class="ms" id="p_19Th1_528"></a>
<a class="msdiv" id="msdiv287"></a>
"Svāgataṃ vata me āsi,<br>
gayāyaṃ gayaphagguyā;<br>
Yaṃ addasāsiṃ sambuddhaṃ,<br>
desentaṃ dhammamuttamaṃ.</p>

<p><span class="parno">288</span>
<a class="ms" id="p_19Th1_529"></a>
<a class="msdiv" id="msdiv288"></a>
Mahappabhaṃ gaṇācariyaṃ,<br>
aggapattaṃ vināyakaṃ;<br>
Sadevakassa lokassa,<br>
jinaṃ atuladassanaṃ.</p>

<p><span class="parno">289</span>
<a class="ms" id="p_19Th1_530"></a>
<a class="msdiv" id="msdiv289"></a>
Mahānāgaṃ mahāvīraṃ,<br>
mahājutimanāsavaṃ;<br>
Sabbāsavaparikkhīṇaṃ,<br>
satthāramakutobhayaṃ.</p>

<p><span class="parno">290</span>
<a class="ms" id="p_19Th1_531"></a>
<a class="msdiv" id="msdiv290"></a>
Cirasaṃkiliṭṭhaṃ vata maṃ,<br>
Vimocayi so bhagavā,<br>
sabbaganthehi senakan"ti.</p>
</blockquote>
<h5>Sambhūtattheragāthā</h5>
<blockquote>

<p><span class="parno">291</span>
<a class="ms" id="p_19Th1_533"></a>
<a class="msdiv" id="msdiv291"></a>
"Yo dandhakāle tarati,<br>
taraṇīye ca dandhaye;<br>
bālo dukkhaṃ nigacchati.</p>

<p><span class="parno">292</span>
<a class="ms" id="p_19Th1_534"></a>
<a class="msdiv" id="msdiv292"></a>
Tassatthā parihāyanti,<br>
kāḷapakkheva candimā;<br>
mittehi ca virujjhati.</p>

<p><span class="parno">293</span>
<a class="ms" id="p_19Th1_535"></a>
<a class="msdiv" id="msdiv293"></a>
Yo dandhakāle dandheti,<br>
taraṇīye ca tāraye;<br>
Yoniso saṃvidhānena,<br>
sukhaṃ pappoti paṇḍito.</p>

<p><span class="parno">294</span>
<a class="ms" id="p_19Th1_536"></a>
<a class="msdiv" id="msdiv294"></a>
Tassatthā paripūrenti,<br>
sukkapakkheva candimā;<br>
Yaso kittiñca pappoti,<br>
mittehi na virujjhatī"ti.</p>
</blockquote>
<h5>Rāhulattheragāthā</h5>
<blockquote>

<p><span class="parno">295</span>
<a class="pts1" id="pts35"></a>
<a class="ms" id="p_19Th1_538"></a>
<a class="msdiv" id="msdiv295"></a>
"Ubhayeneva sampanno,<br>
rāhulabhaddoti maṃ vidū;<br>
Yañcamhi putto buddhassa,<br>
yañca dhammesu cakkhumā.</p>

<p><span class="parno">296</span>
<a class="ms" id="p_19Th1_539"></a>
<a class="msdiv" id="msdiv296"></a>
Yañca me āsavā khīṇā,<br>
yañca natthi punabbhavo;<br>
Arahā dakkhiṇeyyomhi,<br>
tevijjo amataddaso.</p>

<p><span class="parno">297</span>
<a class="ms" id="p_19Th1_540"></a>
<a class="msdiv" id="msdiv297"></a>
Kāmandhā jālapacchannā,<br>
taṇhāchādanachāditā;<br>
Pamattabandhunā baddhā,<br>
macchāva kumināmukhe.</p>

<p><span class="parno">298</span>
<a class="ms" id="p_19Th1_541"></a>
<a class="msdiv" id="msdiv298"></a>
Taṃ kāmaṃ ahamujjhitvā,<br>
chetvā mārassa bandhanaṃ;<br>
Samūlaṃ taṇhamabbuyha,<br>
sītibhūtosmi nibbuto"ti.</p>
</blockquote>
<h5>Candanattheragāthā</h5>
<blockquote>

<p><span class="parno">299</span>
<a class="ms" id="p_19Th1_543"></a>
<a class="msdiv" id="msdiv299"></a>
"Jātarūpena dāsīgaṇapurakkhatā;<br>
Ankena puttamādāya,<br>
bhariyā maṃ upāgami.</p>

<p><span class="parno">300</span>
<a class="ms" id="p_19Th1_544"></a>
<a class="msdiv" id="msdiv300"></a>
Tañca disvāna āyantiṃ,<br>
sakaputtassa mātaraṃ;<br>
Alankataṃ suvasanaṃ,<br>
maccupāsaṃva oḍḍitaṃ.</p>

<p><span class="parno">301</span>
<a class="ms" id="p_19Th1_545"></a>
<a class="msdiv" id="msdiv301"></a>
Tato me manasīkāro,<br>
yoniso udapajjatha;<br>
Ādīnavo pāturahu,<br>
nibbidā samatiṭṭhatha.</p>

<p><span class="parno">302</span>
<a class="ms" id="p_19Th1_546"></a>
<a class="msdiv" id="msdiv302"></a>
Tato cittaṃ vimucci me,<br>
passa dhammasudhammataṃ;<br>
Tisso vijjā anuppattā,<br>
kataṃ buddhassa sāsanan"ti.</p>
</blockquote>
<h5>Dhammikattheragāthā</h5>
<blockquote>

<p>
<span class="parno">303</span>
<a class="ms" id="p_19Th1_548"></a>
<a class="msdiv" id="msdiv303"></a>
"Dhammo have rakkhati dhammacāriṃ,<br>
Dhammo suciṇṇo sukhamāvahati;<br>
Esānisaṃso dhamme suciṇṇe,<br>
Na duggatiṃ gacchati dhammacārī.</p>

<p>
<span class="parno">304</span>
<a class="ms" id="p_19Th1_549"></a>
<a class="msdiv" id="msdiv304"></a>
Na hi dhammo adhammo ca,<br>
ubho samavipākino;<br>
Adhammo nirayaṃ neti,<br>
dhammo pāpeti suggatiṃ.</p>

<p><span class="parno">305</span>
<a class="ms" id="p_19Th1_550"></a>
<a class="msdiv" id="msdiv305"></a>
Tasmā hi dhammesu kareyya chandaṃ,<br>
Iti modamāno sugatena tādinā;<br>
Dhamme ṭhitā sugatavarassa sāvakā,<br>
Nīyanti dhīrā saraṇavaraggagāmino".</p>

<p><span class="parno">306</span>
<a class="ms" id="p_19Th1_551"></a>
<a class="msdiv" id="msdiv306"></a>
"Vipphoṭito gaṇḍamūlo,<br>
Taṇhājālo samūhato;<br>
So khīṇasaṃsāro na catthi kiñcanaṃ,<br>
Cando yathā dosinā puṇṇamāsiyan"ti.</p>
</blockquote>
<h5>Sappakattheragāthā</h5>
<blockquote>

<p><span class="parno">307</span>
<a class="ms" id="p_19Th1_553"></a>
<a class="msdiv" id="msdiv307"></a>
"Yadā balākā sucipaṇḍaracchadā,<br>
Kāḷassa meghassa bhayena tajjitā;<br>
Palehiti ālayamālayesinī,<br>
Tadā nadī ajakaraṇī rameti maṃ.</p>

<p><span class="parno">308</span>
<a class="pts1" id="pts36"></a>
<a class="ms" id="p_19Th1_554"></a>
<a class="msdiv" id="msdiv308"></a>
Yadā balākā suvisuddhapaṇḍarā,<br>
Kāḷassa meghassa bhayena tajjitā;<br>
Pariyesati leṇamaleṇadassinī,<br>
Tadā nadī ajakaraṇī rameti maṃ.</p>

<p><span class="parno">309</span>
<a class="ms" id="p_19Th1_555"></a>
<a class="msdiv" id="msdiv309"></a>
Kaṃ nu tattha na ramenti,<br>
jambuyo ubhato tahiṃ;<br>
Sobhenti āpagākūlaṃ,<br>

<p><span class="parno">310</span>
<a class="ms" id="p_19Th1_556"></a>
<a class="msdiv" id="msdiv310"></a>
Bhekā mandavatī panādayanti;<br>
‘Nājja girinadīhi vippavāsasamayo,<br>
Khemā ajakaraṇī sivā surammā’"ti.</p>
</blockquote>
<h5>Muditattheragāthā</h5>
<blockquote>

<p><span class="parno">311</span>
<a class="ms" id="p_19Th1_558"></a>
<a class="msdiv" id="msdiv311"></a>
"Pabbajiṃ jīvikatthohaṃ,<br>
laddhāna upasampadaṃ;<br>
Tato saddhaṃ paṭilabhiṃ,<br>
daḷhavīriyo parakkamiṃ.</p>

<p><span class="parno">312</span>
<a class="ms" id="p_19Th1_559"></a>
<a class="msdiv" id="msdiv312"></a>
Kāmaṃ bhijjatuyaṃ kāyo,<br>
maṃsapesī Ubho jaṇṇukasandhīhi,<br>
janghāyo papatantu me.</p>

<p><span class="parno">313</span>
<a class="ms" id="p_19Th1_560"></a>
<a class="msdiv" id="msdiv313"></a>
Nāsissaṃ na pivissāmi,<br>
vihārā ca na nikkhame;<br>
Napi passaṃ nipātessaṃ,<br>
taṇhāsalle anūhate.</p>

<p><span class="parno">314</span>
<a class="ms" id="p_19Th1_561"></a>
<a class="msdiv" id="msdiv314"></a>
Tassa mevaṃ viharato,<br>
passa vīriyaparakkamaṃ;<br>
Tisso vijjā anuppattā,<br>
kataṃ buddhassa sāsanan"ti.</p>
</blockquote>

</div><!--end Pali-->

</section>
<div id="nextprev"><a id="previous-sutta" href="../tha/tha3.html"></a><a id="next-sutta" href="../tha/tha5.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikaya</a><a href="../tha/tha.html">Theragatha</a>Chapter 4
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
