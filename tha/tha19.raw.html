<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Theragatha 19</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a class="pressed" href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="topmenu" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
<li class="topmenu" id="bq"><a href="../bq/bq.html">Buddha</a></li>
<li class="topmenu" id="dq"><a href="../dq/dq.html">Dhamma</a></li>
<li class="topmenu" id="sq"><a href="../sq/sq.html">Sangha</a></li>
<li class="topmenu" id="et"><a href="../et/et.html">Training</a></li>
<li class="topmenu" id="es"><a href="../es/es.html">Samadhi</a></li>
<li class="topmenu" id="ev"><a href="../ev/ev.html">Vigilance</a></li>
<li class="topmenu" id="nh"><a href="../nh/nh.html">Noble Hospitality</a></li>
<li class="topmenu" id="nt"><a href="../nt/nt.html">Notes on Dhamma</a></li>
<li class="toplast" id="qa"><a href="../qa/qa.html">Questions & Answers</a></li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Theragatha - The Verses of the Senior Monks</h2>
<h3>Chapter 19: The Group of Fifty Verses</h3>
<div id="metaarea">
<ul class="translator">
<li>A Saddhamma Study Group translation from the Pāḷi text (coming sooner or later).</li>
</ul>

</div>

<section class="raw_sutta">
<div lang="en">
</div><!--end English-->

<div lang="pi">
<h5>Tālapuṭattheragāthā</h5>
<blockquote>

<p><span class="parno">1094</span>
<a class="pts1" id="pts97"></a>
<a class="ms" id="p_19Th1_1453"></a>
<a class="msdiv" id="msdiv1094"></a>
"Kadā nuhaṃ pabbatakandarāsu,<br>
Ekākiyo addutiyo vihassaṃ;<br>
Aniccato sabbabhavaṃ vipassaṃ,<br>
Taṃ me idaṃ taṃ nu kadā bhavissati.</p>

<p><span class="parno">1095</span>
<a class="ms" id="p_19Th1_1454"></a>
<a class="msdiv" id="msdiv1095"></a>
Kadā nuhaṃ bhinnapaṭandharo muni,<br>
Kāsāvavattho amamo nirāso;<br>
Rāgañca dosañca tatheva mohaṃ,<br>
Hantvā sukhī pavanagato vihassaṃ.</p>

<p><span class="parno">1096</span>
<a class="ms" id="p_19Th1_1455"></a>
<a class="msdiv" id="msdiv1096"></a>
Kadā aniccaṃ vadharoganīḷaṃ,<br>
Kāyaṃ imaṃ maccujarāyupaddutaṃ;<br>
Vipassamāno vītabhayo vihassaṃ,<br>
Eko vane taṃ nu kadā bhavissati.</p>

<p><span class="parno">1097</span>
<a class="ms" id="p_19Th1_1456"></a>
<a class="msdiv" id="msdiv1097"></a>
Kadā nuhaṃ bhayajananiṃ dukhāvahaṃ,<br>
Taṇhālataṃ bahuvidhānuvattaniṃ;<br>
Paññāmayaṃ tikhiṇamasiṃ gahetvā,<br>
Chetvā vase tampi kadā bhavissati.</p>

<p><span class="parno">1098</span>
<a class="ms" id="p_19Th1_1457"></a>
<a class="msdiv" id="msdiv1098"></a>
Kadā nu paññāmayamuggatejaṃ,<br>
Satthaṃ isīnaṃ sahasādiyitvā;<br>
Māraṃ sasenaṃ sahasā bhañjissaṃ,<br>
Sīhāsane taṃ nu kadā bhavissati.</p>

<p><span class="parno">1099</span>
<a class="ms" id="p_19Th1_1458"></a>
<a class="msdiv" id="msdiv1099"></a>
Kadā nuhaṃ sabbhi samāgamesu,<br>
Diṭṭho bhave dhammagarūhi tādibhi;<br>
Yāthāvadassīhi jitindriyehi,<br>
Padhāniyo taṃ nu kadā bhavissati.</p>

<p><span class="parno">1100</span>
<a class="ms" id="p_19Th1_1459"></a>
<a class="msdiv" id="msdiv1100"></a>
Kadā nu maṃ tandi khudā pipāsā,<br>
Vātātapā kīṭasarīsapā vā;<br>
Na bādhayissanti na taṃ giribbaje,<br>
Atthatthiyaṃ taṃ nu kadā bhavissati.</p>

<p><span class="parno">1101</span>
<a class="pts1" id="pts98"></a>
<a class="ms" id="p_19Th1_1460"></a>
<a class="msdiv" id="msdiv1101"></a>
Kadā nu kho yaṃ viditaṃ mahesinā,<br>
Cattāri saccāni sududdasāni;<br>
Samāhitatto satimā agacchaṃ,<br>
Paññāya taṃ taṃ nu kadā bhavissati.</p>

<p><span class="parno">1102</span>
<a class="ms" id="p_19Th1_1461"></a>
<a class="msdiv" id="msdiv1102"></a>
Kadā nu rūpe amite ca sadde,<br>
Gandhe rase phusitabbe ca dhamme;<br>
Ādittatohaṃ samathehi yutto,<br>
Paññāya dacchaṃ tadidaṃ kadā me.</p>

<p><span class="parno">1103</span>
<a class="ms" id="p_19Th1_1462"></a>
<a class="msdiv" id="msdiv1103"></a>
Kadā nuhaṃ dubbacanena vutto,<br>
Tato nimittaṃ vimano na hessaṃ;<br>
Atho <span class="var" title="pasaṭṭhopi (s2, s3, pts1)" id="note469">pasatthopi</span> tato nimittaṃ,<br>
Tuṭṭho na hessaṃ tadidaṃ kadā me.</p>

<p><span class="parno">1104</span>
<a class="ms" id="p_19Th1_1463"></a>
<a class="msdiv" id="msdiv1104"></a>
Kadā nu kaṭṭhe ca tiṇe latā ca,<br>
Khandhe imehaṃ amite ca dhamme;<br>
Ajjhattikāneva ca bāhirāni ca,<br>
Samaṃ tuleyyaṃ tadidaṃ kadā me.</p>

<p><span class="parno">1105</span>
<a class="ms" id="p_19Th1_1464"></a>
<a class="msdiv" id="msdiv1105"></a>
Kadā nu maṃ pāvusakālamegho,<br>
Navena toyena sacīvaraṃ vane;<br>
Isippayātamhi pathe vajantaṃ,<br>
Ovassate taṃ nu kadā bhavissati.</p>

<p><span class="parno">1106</span>
<a class="ms" id="p_19Th1_1465"></a>
<a class="msdiv" id="msdiv1106"></a>
Kadā mayūrassa sikhaṇḍino vane,<br>
Dijassa sutvā girigabbhare rutaṃ;<br>
Paccuṭṭhahitvā amatassa pattiyā,<br>
Sañcintaye taṃ nu kadā bhavissati.</p>

<p><span class="parno">1107</span>
<a class="ms" id="p_19Th1_1466"></a>
<a class="msdiv" id="msdiv1107"></a>
Kadā nu gangaṃ yamunaṃ sarassatiṃ,<br>
Pātālakhittaṃ <span class="var" title="baḷavāmukhañca (pts1-2) | balavāmukhañca (mr)" id="note470">vaḷavāmukhañca</span>;<br>
Asajjamāno patareyyamiddhiyā,<br>
Vibhiṃsanaṃ taṃ nu kadā bhavissati.</p>

<p><span class="parno">1108</span>
<a class="ms" id="p_19Th1_1467"></a>
<a class="msdiv" id="msdiv1108"></a>
Kadā nu nāgova <span class="var" title="sangāmacārī (s2, s3, pts1)" id="note471">asangacārī</span>,<br>
Padālaye kāmaguṇesu chandaṃ;<br>
Nibbajjayaṃ sabbasubhaṃ nimittaṃ,<br>
Jhāne yuto taṃ nu kadā bhavissati.</p>

<p><span class="parno">1109</span>
<a class="pts1" id="pts99"></a>
<a class="ms" id="p_19Th1_1468"></a>
<a class="msdiv" id="msdiv1109"></a>
Kadā iṇaṭṭova <span class="var" title="daḷiddako (bj, pts1-2)" id="note472">daliddako</span> nidhiṃ,<br>
Ārādhayitvā dhanikehi pīḷito;<br>
Tuṭṭho bhavissaṃ adhigamma sāsanaṃ,<br>
Mahesino taṃ nu kadā bhavissati.</p>

<p><span class="parno">1110</span>
<a class="ms" id="p_19Th1_1469"></a>
<a class="msdiv" id="msdiv1110"></a>
Bahūni vassāni tayāmhi yācito,<br>
‘Agāravāsena alaṃ nu te idaṃ’;<br>
Taṃ dāni maṃ pabbajitaṃ samānaṃ,<br>
Kiṃkāraṇā citta tuvaṃ na yuñjasi.</p>

<p><span class="parno">1111</span>
<a class="ms" id="p_19Th1_1470"></a>
<a class="msdiv" id="msdiv1111"></a>
Nanu ahaṃ citta tayāmhi yācito,<br>
‘Giribbaje citrachadā vihangamā’;<br>
Mahindaghosatthanitābhigajjino,<br>
Te taṃ ramessanti vanamhi jhāyinaṃ.</p>

<p><span class="parno">1112</span>
<a class="ms" id="p_19Th1_1471"></a>
<a class="msdiv" id="msdiv1112"></a>
Kulamhi mitte ca piye ca ñātake,<br>
Khiḍḍāratiṃ kāmaguṇañca loke;<br>
Sabbaṃ pahāya imamajjhupāgato,<br>
Athopi tvaṃ citta na mayha tussasi.</p>

<p><span class="parno">1113</span>
<a class="ms" id="p_19Th1_1472"></a>
<a class="msdiv" id="msdiv1113"></a>
Mameva etaṃ na hi tvaṃ paresaṃ,<br>
Sannāhakāle paridevitena kiṃ;<br>
Sabbaṃ idaṃ calamiti pekkhamāno,<br>
Abhinikkhamiṃ amatapadaṃ jigīsaṃ.</p>

<p><span class="parno">1114</span>
<a class="ms" id="p_19Th1_1473"></a>
<a class="msdiv" id="msdiv1114"></a>
Suyuttavādī dvipadānamuttamo,<br>
Mahābhisakko naradammasārathi;<br>
‘Cittaṃ calaṃ makkaṭasannibhaṃ iti,<br>
Avītarāgena sudunnivārayaṃ’.</p>

<p><span class="parno">1115</span>
<a class="ms" id="p_19Th1_1474"></a>
<a class="msdiv" id="msdiv1115"></a>
Kāmā hi citrā madhurā manoramā,<br>
Aviddasū yattha sitā puthujjanā;<br>
Te dukkhamicchanti punabbhavesino,<br>
Cittena nītā niraye nirākatā.</p>

<p><span class="parno">1116</span>
<a class="ms" id="p_19Th1_1475"></a>
<a class="msdiv" id="msdiv1116"></a>
‘Mayūrakoñcābhirutamhi kānane,<br>
Dīpīhi byagghehi purakkhato vasaṃ;<br>
Kāye apekkhaṃ jaha mā <span class="var" title="padhāraya (s2, s3) | virāye (pts1)" id="note473">virādhaya</span>’,<br>
Itissu maṃ citta pure niyuñjasi.</p>

<p><span class="parno">1117</span>
<a class="pts1" id="pts100"></a>
<a class="ms" id="p_19Th1_1476"></a>
<a class="msdiv" id="msdiv1117"></a>
‘Bhāvehi jhānāni ca indriyāni ca,<br>
Balāni bojjhangasamādhibhāvanā;<br>
Tisso ca vijjā phusa buddhasāsane’,<br>
Itissu maṃ citta pure niyuñjasi.</p>

<p><span class="parno">1118</span>
<a class="ms" id="p_19Th1_1477"></a>
<a class="msdiv" id="msdiv1118"></a>
‘Bhāvehi maggaṃ amatassa pattiyā,<br>
Niyyānikaṃ sabbadukhakkhayogadhaṃ;<br>
Aṭṭhangikaṃ sabbakilesasodhanaṃ’,<br>
Itissu maṃ citta pure niyuñjasi.</p>

<p><span class="parno">1119</span>
<a class="ms" id="p_19Th1_1478"></a>
<a class="msdiv" id="msdiv1119"></a>
‘Dukkhanti khandhe paṭipassa yoniso,<br>
Yato ca dukkhaṃ samudeti taṃ jaha;<br>
Idheva dukkhassa karohi antaṃ’,<br>
Itissu maṃ citta pure niyuñjasi.</p>

<p><span class="parno">1120</span>
<a class="ms" id="p_19Th1_1479"></a>
<a class="msdiv" id="msdiv1120"></a>
‘Aniccaṃ dukkhanti vipassa yoniso,<br>
Suññaṃ anattāti aghaṃ vadhanti ca;<br>
Manovicāre uparundha cetaso’,<br>
Itissu maṃ citta pure niyuñjasi.</p>

<p><span class="parno">1121</span>
<a class="ms" id="p_19Th1_1480"></a>
<a class="msdiv" id="msdiv1121"></a>
‘Muṇḍo virūpo abhisāpamāgato,<br>
Kapālahatthova kulesu bhikkhasu;<br>
Yuñjassu satthuvacane mahesino’,<br>
Itissu maṃ citta pure niyuñjasi.</p>

<p><span class="parno">1122</span>
<a class="ms" id="p_19Th1_1481"></a>
<a class="msdiv" id="msdiv1122"></a>
‘Susaṃvutatto <span class="var" title="visakhantaraṃ (s2, s3, pts1)" id="note474">visikhantare</span> caraṃ,<br>
Kulesu kāmesu asangamānaso;<br>
Cando yathā dosinapuṇṇamāsiyā’,<br>
Itissu maṃ citta pure niyuñjasi.</p>

<p><span class="parno">1123</span>
<a class="ms" id="p_19Th1_1482"></a>
<a class="msdiv" id="msdiv1123"></a>
‘Āraññiko <span class="var" title="hoti (s2, s3, pts1)" id="note475">hohi</span> ca piṇḍapātiko,<br>
Sosāniko <span class="var" title="hoti (s2, s3, pts1)" id="note476">hohi</span> ca paṃsukūliko;<br>
Nesajjiko <span class="var" title="hoti (s2, s3, pts1)" id="note477">hohi</span> sadā dhute rato’,<br>
Itissu maṃ citta pure niyuñjasi.</p>

<p><span class="parno">1124</span>
<a class="ms" id="p_19Th1_1483"></a>
<a class="msdiv" id="msdiv1124"></a>
Ropetva rukkhāni yathā phalesī,<br>
Mūle taruṃ chettu tameva icchasi;<br>
Tathūpamaṃ cittamidaṃ karosi,<br>
Yaṃ maṃ aniccamhi cale niyuñjasi.</p>

<p><span class="parno">1125</span>
<a class="ms" id="p_19Th1_1484"></a>
<a class="msdiv" id="msdiv1125"></a>
Arūpa dūrangama ekacāri,<br>
Na te karissaṃ vacanaṃ idānihaṃ;<br>
Dukkhā hi kāmā kaṭukā mahabbhayā,<br>
Nibbānamevābhimano carissaṃ.</p>

<p><span class="parno">1126</span>
<a class="ms" id="p_19Th1_1485"></a>
<a class="msdiv" id="msdiv1126"></a>
Nāhaṃ alakkhyā ahirikkatāya vā,<br>
Na cittahetū na ca dūrakantanā;<br>
Ājīvahetū ca ahaṃ na nikkhamiṃ,<br>
Kato ca te citta paṭissavo mayā.</p>

<p><span class="parno">1127</span>
<a class="pts1" id="pts101"></a>
<a class="ms" id="p_19Th1_1486"></a>
<a class="msdiv" id="msdiv1127"></a>
‘Appicchatā sappurisehi vaṇṇitā,<br>
Makkhappahānaṃ <span class="var" title="vūpasamo dukkhassa (bj, s2, s3)" id="note478">vupasamo dukhassa</span>’;<br>
Itissu maṃ citta tadā niyuñjasi,<br>
Idāni tvaṃ gacchasi pubbaciṇṇaṃ.</p>

<p><span class="parno">1128</span>
<a class="ms" id="p_19Th1_1487"></a>
<a class="msdiv" id="msdiv1128"></a>
<span class="var" title="taṇhaṃ virajjañca (s2, s3) | taṇhaṃ avijjañca (pts1)" id="note479">Taṇhā avijjā</span> ca piyāpiyañca,<br>
Subhāni rūpāni sukhā ca vedanā;<br>
Manāpiyā kāmaguṇā ca vantā,<br>
Vante ahaṃ <span class="var" title="āvasituṃ (s2, s3) | āgamituṃ (pts1)" id="note480">āvamituṃ</span> na ussahe.</p>

<p><span class="parno">1129</span>
<a class="ms" id="p_19Th1_1488"></a>
<a class="msdiv" id="msdiv1129"></a>
Sabbattha te citta vaco kataṃ mayā,<br>
Bahūsu jātīsu na mesi kopito;<br>
Ajjhattasambhavo kataññutāya te,<br>
Dukkhe ciraṃ saṃsaritaṃ tayā kate.</p>

<p><span class="parno">1130</span>
<a class="ms" id="p_19Th1_1489"></a>
<a class="msdiv" id="msdiv1130"></a>
Tvaññeva no citta karosi <span class="var" title="brāhmaṇe (pts2) | brāhmaṇaṃ (?)" id="note481">brāhmaṇo</span>,<br>
Tvaṃ khattiyo <span class="var" title="rājādisī (s2, s3, mr) | rājadisī (pts1-2)" id="note482">rājadasī</span> karosi;<br>
Vessā ca suddā ca bhavāma ekadā,<br>
Devattanaṃ vāpi taveva vāhasā.</p>

<p><span class="parno">1131</span>
<a class="ms" id="p_19Th1_1490"></a>
<a class="msdiv" id="msdiv1131"></a>
Taveva hetū asurā bhavāmase,<br>
Tvaṃmūlakaṃ nerayikā bhavāmase;<br>
Atho tiracchānagatāpi ekadā,<br>
Petattanaṃ vāpi taveva vāhasā.</p>

<p><span class="parno">1132</span>
<a class="ms" id="p_19Th1_1491"></a>
<a class="msdiv" id="msdiv1132"></a>
Nanu dubbhissasi maṃ punappunaṃ,<br>
Muhuṃ muhuṃ <span class="var" title="vāraṇikaṃva (s2, s3, pts1)" id="note483">cāraṇikaṃva</span> <span class="var" title="dussahaṃ (s2, s3) | dassahaṃ (pts1)" id="note484">dassayaṃ</span>;<br>
Ummattakeneva mayā palobhasi,<br>
Kiñcāpi te citta virādhitaṃ mayā.</p>

<p><span class="parno">1133</span>
<a class="ms" id="p_19Th1_1492"></a>
<a class="msdiv" id="msdiv1133"></a>
Idaṃ pure cittamacāri cārikaṃ,<br>
Yenicchakaṃ yatthakāmaṃ yathāsukhaṃ;<br>
Tadajjahaṃ niggahessāmi yoniso,<br>
Hatthippabhinnaṃ viya ankusaggaho.</p>

<p><span class="parno">1134</span>
<a class="ms" id="p_19Th1_1493"></a>
<a class="msdiv" id="msdiv1134"></a>
Satthā ca me lokamimaṃ adhiṭṭhahi,<br>
Aniccato addhuvato asārato;<br>
Pakkhanda maṃ citta jinassa sāsane,<br>
Tārehi oghā mahatā suduttarā.</p>

<p><span class="parno">1135</span>
<a class="ms" id="p_19Th1_1494"></a>
<a class="msdiv" id="msdiv1135"></a>
Na te idaṃ citta yathā purāṇakaṃ,<br>
Nāhaṃ alaṃ tuyha <span class="var" title="vasena vattituṃ (?)" id="note485">vase nivattituṃ</span>;<br>
Mahesino pabbajitomhi sāsane,<br>
Na mādisā honti vināsadhārino.</p>

<p><span class="parno">1136</span>
<a class="pts1" id="pts102"></a>
<a class="ms" id="p_19Th1_1495"></a>
<a class="msdiv" id="msdiv1136"></a>
Nagā samuddā saritā vasundharā,<br>
Disā catasso vidisā <span class="var" title="adhodisā (s2, s3, pts1)" id="note486">adho divā</span>;<br>
Sabbe aniccā tibhavā upaddutā,<br>
Kuhiṃ gato citta sukhaṃ ramissasi.</p>

<p><span class="parno">1137</span>
<a class="ms" id="p_19Th1_1496"></a>
<a class="msdiv" id="msdiv1137"></a>
<span class="var" title="dhī dhī paraṃ (s2, s3, pts1)" id="note487">Dhitipparaṃ</span> kiṃ mama citta kāhisi,<br>
Na te alaṃ citta vasānuvattako;<br>
Na jātu bhastaṃ ubhatomukhaṃ chupe,<br>
Dhiratthu pūraṃ nava sotasandaniṃ.</p>

<p><span class="parno">1138</span>
<a class="ms" id="p_19Th1_1497"></a>
<a class="msdiv" id="msdiv1138"></a>
Varāhaeṇeyyavigāḷhasevite,<br>
Pabbhārakuṭṭe pakateva sundare;<br>
Navambunā pāvusasitthakānane,<br>
Tahiṃ guhāgehagato ramissasi.</p>

<p><span class="parno">1139</span>
<a class="ms" id="p_19Th1_1498"></a>
<a class="msdiv" id="msdiv1139"></a>
Sunīlagīvā susikhā supekhunā,<br>
Sucittapattacchadanā vihangamā;<br>
Sumañjughosatthanitābhigajjino,<br>
Te taṃ ramessanti vanamhi jhāyinaṃ.</p>

<p><span class="parno">1140</span>
<a class="ms" id="p_19Th1_1499"></a>
<a class="msdiv" id="msdiv1140"></a>
Vuṭṭhamhi deve caturangule tiṇe,<br>
Sampupphite meghanibhamhi kānane;<br>
Nagantare viṭapisamo sayissaṃ,<br>
Taṃ me mudū hehiti tūlasannibhaṃ.</p>

<p><span class="parno">1141</span>
<a class="ms" id="p_19Th1_1500"></a>
<a class="msdiv" id="msdiv1141"></a>
Tathā tu kassāmi yathāpi issaro,<br>
Yaṃ labbhati tenapi hotu me alaṃ;<br>
Na tāhaṃ kassāmi yathā atandito,<br>
Biḷārabhastaṃva yathā sumadditaṃ.</p>

<p><span class="parno">1142</span>
<a class="ms" id="p_19Th1_1501"></a>
<a class="msdiv" id="msdiv1142"></a>
Tathā tu kassāmi yathāpi issaro,<br>
Yaṃ labbhati tenapi hotu me alaṃ;<br>
Viriyena taṃ mayha vasānayissaṃ,<br>
Gajaṃva mattaṃ kusalankusaggaho.</p>

<p><span class="parno">1143</span>
<a class="ms" id="p_19Th1_1502"></a>
<a class="msdiv" id="msdiv1143"></a>
Tayā sudantena avaṭṭhitena hi,<br>
Hayena yoggācariyova ujjunā;<br>
Pahomi maggaṃ paṭipajjituṃ sivaṃ,<br>
Cittānurakkhīhi sadā nisevitaṃ.</p>

<p><span class="parno">1144</span>
<a class="pts1" id="pts103"></a>
<a class="ms" id="p_19Th1_1503"></a>
<a class="msdiv" id="msdiv1144"></a>
Ārammaṇe taṃ balasā nibandhisaṃ,<br>
Nāgaṃva thambhamhi daḷhāya rajjuyā;<br>
Taṃ me suguttaṃ satiyā subhāvitaṃ,<br>
Anissitaṃ sabbabhavesu hehisi.</p>

<p><span class="parno">1145</span>
<a class="ms" id="p_19Th1_1504"></a>
<a class="msdiv" id="msdiv1145"></a>
Paññāya chetvā vipathānusārinaṃ,<br>
Yogena niggayha pathe nivesiya;<br>
Disvā samudayaṃ vibhavañca sambhavaṃ,<br>
Dāyādako hehisi aggavādino.</p>

<p><span class="parno">1146</span>
<a class="ms" id="p_19Th1_1505"></a>
<a class="msdiv" id="msdiv1146"></a>
Catubbipallāsavasaṃ adhiṭṭhitaṃ,<br>
Gāmaṇḍalaṃva parinesi citta maṃ;<br>
<span class="var" title="nūna (bj) | na nūna (pts2)" id="note488">Nanu</span> saṃyojanabandhanacchidaṃ,<br>
Saṃsevase kāruṇikaṃ mahāmuniṃ.</p>

<p><span class="parno">1147</span>
<a class="ms" id="p_19Th1_1506"></a>
<a class="msdiv" id="msdiv1147"></a>
Migo yathā seri sucittakānane,<br>
Rammaṃ giriṃ <span class="var" title="pāvisi abbhamālinaṃ (s2, s3, pts1-2) | ... māliṃ (?)" id="note489">pāvusaabbhamāliniṃ</span>;<br>
Anākule tattha nage <span class="var" title="ramissasi (s2, s3, pts1-2, mr)" id="note490">ramissaṃ</span>,<br>
Asaṃsayaṃ citta parā bhavissasi.</p>

<p><span class="parno">1148</span>
<a class="ms" id="p_19Th1_1507"></a>
<a class="msdiv" id="msdiv1148"></a>
Ye tuyha chandena vasena vattino,<br>
Narā ca nārī ca anubhonti yaṃ sukhaṃ;<br>
Aviddasū māravasānuvattino,<br>
Bhavābhinandī tava citta sāvakā"ti.</p>
</blockquote>
</div><!--end Pali-->

</section>
<div id="nextprev"><a id="previous-sutta" href="../tha/tha18.html"></a><a id="next-sutta" href="../tha/tha20.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikaya</a><a href="../tha/tha.html">Theragatha</a>Chapter 19
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
