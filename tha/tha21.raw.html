<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Theragatha 21</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a class="pressed" href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="topmenu" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
<li class="topmenu" id="bq"><a href="../bq/bq.html">Buddha</a></li>
<li class="topmenu" id="dq"><a href="../dq/dq.html">Dhamma</a></li>
<li class="topmenu" id="sq"><a href="../sq/sq.html">Sangha</a></li>
<li class="topmenu" id="et"><a href="../et/et.html">Training</a></li>
<li class="topmenu" id="es"><a href="../es/es.html">Samadhi</a></li>
<li class="topmenu" id="ev"><a href="../ev/ev.html">Vigilance</a></li>
<li class="topmenu" id="nh"><a href="../nh/nh.html">Noble Hospitality</a></li>
<li class="topmenu" id="nt"><a href="../nt/nt.html">Notes on Dhamma</a></li>
<li class="toplast" id="qa"><a href="../qa/qa.html">Questions & Answers</a></li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Theragatha - The Verses of the Senior Monks</h2>
<h3>Chapter 21: The Great Group of Verses</h3>
<div id="metaarea">
<ul class="translator">
<li>A Saddhamma Study Group translation from the Pāḷi text (coming sooner or later).</li>
</ul>
</div>

<section class="raw_sutta">
<div lang="en">
</div><!--end English-->

<div lang="pi">
<h5>Vangīsattheragāthā</h5>
<blockquote>

<p><span class="parno">1218</span>
<a class="pts1" id="pts109"></a>
<a class="ms" id="p_19Th1_1585"></a>
<a class="msdiv" id="msdiv1218"></a>
"Nikkhantaṃ vata maṃ santaṃ,<br>
agārasmānagāriyaṃ;<br>
Vitakkā upadhāvanti,<br>
pagabbhā kaṇhato ime.</p>

<p><span class="parno">1219</span>
<a class="ms" id="p_19Th1_1586"></a>
<a class="msdiv" id="msdiv1219"></a>
Uggaputtā mahissāsā,<br>
sikkhitā <span class="var" title="daḷhadhanvino (bj-a)" id="note512">daḷhadhammino</span>;<br>
Samantā parikireyyuṃ,<br>
sahassaṃ apalāyinaṃ.</p>

<p><span class="parno">1220</span>
<a class="ms" id="p_19Th1_1587"></a>
<a class="msdiv" id="msdiv1220"></a>
Sacepi <span class="var" title="etato (^sn8.1#1 [1. Nikkhantasutta])" id="note513">ettakā</span> bhiyyo,<br>
āgamissanti itthiyo;<br>
Neva maṃ <span class="var" title="byāthayissanti (?)" id="note514">byādhayissanti</span>,<br>
<span class="var" title="dhammesvamhi (s2, pts1, mr)" id="note515">dhamme samhi</span> patiṭṭhito.</p>

<p><span class="parno">1221</span>
<a class="ms" id="p_19Th1_1588"></a>
<a class="msdiv" id="msdiv1221"></a>
Sakkhī hi me sutaṃ etaṃ,<br>
buddhassādiccabandhuno;<br>
Nibbānagamanaṃ maggaṃ,<br>
tattha me nirato mano.</p>

<p><span class="parno">1222</span>
<a class="ms" id="p_19Th1_1589"></a>
<a class="msdiv" id="msdiv1222"></a>
Evañce maṃ viharantaṃ,<br>
pāpima upagacchasi;<br>
Tathā maccu karissāmi,<br>
na me maggampi dakkhasi.</p>

<p>

<p><span class="parno">1224</span>
<a class="ms" id="p_19Th1_1590"></a>
<a class="msdiv" id="msdiv1223"></a>
<span class="var" title="aratiṃ (bahūsu)" id="note517">Aratiñca</span> ratiñca pahāya,<br>
Sabbaso gehasitañca vitakkaṃ;<br>
Vanathaṃ na kareyya kuhiñci,<br>
<span class="var" title="nibbanatho anato sa hi (s2, s3) | nibbanathā avanatho sa hi (pts1-2) | nibbanatho arato sa hi (^sn8.2#1 [2. Aratīsutta])" id="note518">Nibbanatho avanatho sa</span> bhikkhu.</p>

<p><span class="parno">1224</span>
<a class="ms" id="p_19Th1_1591"></a>
<a class="msdiv" id="msdiv1224"></a>
Yamidha pathaviñca vehāsaṃ,<br>
Rūpagataṃ jagatogadhaṃ kiñci;<br>
Parijīyati sabbamaniccaṃ,<br>
Evaṃ samecca caranti mutattā.</p>

<p><span class="parno">1225</span>
<a class="ms" id="p_19Th1_1592"></a>
<a class="msdiv" id="msdiv1225"></a>
Upadhīsu janā gadhitāse,<br>
<span class="var" title="diṭṭhe sute (bj)" id="note519">Diṭṭhasute</span> paṭighe ca mute ca;<br>
Ettha vinodaya chandamanejo,<br>
Yo hettha na <span class="var" title="lippati (bj, s2, s3, pts1-2)" id="note520">limpati</span> muni <span class="var" title="taṃ munimāhu (pts2 ^sn8.2#1 [2. Aratīsutta])" id="note521">tamāhu</span>.</p>

<p><span class="parno">1226</span>
<a class="ms" id="p_19Th1_1593"></a>
<a class="msdiv" id="msdiv1226"></a>
<span class="var" title="aṭṭha (bj, pts1)" id="note522">Atha</span> saṭṭhisitā savitakkā,<br>
<span class="var" title="puthujjanatāyaṃ (bj) | puthū janatāya (^sn8.2#1 [2. Aratīsutta])" id="note523">Puthujjanatāya</span> adhammā niviṭṭhā;<br>
Na ca <span class="var" title="vaṭṭagatassa (s2, s3) | vaggagatissa (pts1)" id="note524">vaggagatassa</span> kuhiñci,<br>
No pana <span class="var" title="padullagāhī (pts1) | duṭṭhullabhāṇī (^sn8.2#1 [2. Aratīsutta])" id="note525">duṭṭhullagāhī</span> sa bhikkhu.</p>

<p><span class="parno">1228</span>
<a class="pts1" id="pts110"></a>
<a class="ms" id="p_19Th1_1594"></a>
<a class="msdiv" id="msdiv1227"></a>
Dabbo <span class="var" title="cirarattaṃ samāhito (s2, s3, pts1)" id="note526">cirarattasamāhito</span>,<br>
Akuhako nipako apihālu;<br>
Santaṃ padaṃ ajjhagamā muni,<br>
Paṭicca parinibbuto kankhati kālaṃ.</p>

<p><span class="parno">1228</span>
<a class="ms" id="p_19Th1_1595"></a>
<a class="msdiv" id="msdiv1228"></a>
Mānaṃ pajahassu gotama,<br>
Mānapathañca jahassu asesaṃ;<br>
<span class="var" title="mānapathasmiṃ (s2, s3, pts2)" id="note527">Mānapathamhi</span> sa mucchito,<br>
<span class="var" title="... hutvā (pts1) | vippaṭisār'ahuvā (pts2)" id="note528">Vippaṭisārīhuvā</span> cirarattaṃ.</p>

<p><span class="parno">1229</span>
<a class="ms" id="p_19Th1_1596"></a>
<a class="msdiv" id="msdiv1229"></a>
Makkhena makkhitā pajā,<br>
Mānahatā nirayaṃ <span class="var" title="patanti (s2, s3, pts1)" id="note529">papatanti</span>;<br>
Socanti janā cirarattaṃ,<br>
Mānahatā nirayaṃ upapannā.</p>

<p><span class="parno">1230</span>
<a class="ms" id="p_19Th1_1597"></a>
<a class="msdiv" id="msdiv1230"></a>
Na hi socati bhikkhu kadāci,<br>
Maggajino sammā paṭipanno;<br>
Kittiñca sukhañcānubhoti,<br>
Dhammadasoti tamāhu tathattaṃ.</p>

<p><span class="parno">1231</span>
<a class="ms" id="p_19Th1_1598"></a>
<a class="msdiv" id="msdiv1231"></a>
Tasmā <span class="var" title="akhilo (bj) | akhilo idham (pts1) | akhilodha (pts2 ^sn8.3#1 [3. Pesalasutta])" id="note530">akhilo idha</span> padhānavā,<br>
Nīvaraṇāni pahāya visuddho;<br>
Mānañca pahāya asesaṃ,<br>
Vijjāyantakaro samitāvī".</p>

<p><span class="parno">1232</span>
<a class="ms" id="p_19Th1_1599"></a>
<a class="msdiv" id="msdiv1232"></a>
"Kāmarāgena ḍayhāmi,<br>
cittaṃ me pariḍayhati;<br>
Sādhu nibbāpanaṃ brūhi,<br>
anukampāya gotama".</p>

<p><span class="parno">1233</span>
<a class="ms" id="p_19Th1_1600"></a>
<a class="msdiv" id="msdiv1233"></a>
"Saññāya vipariyesā,<br>
cittaṃ te pariḍayhati;<br>
Nimittaṃ parivajjehi,<br>
subhaṃ rāgūpasaṃhitaṃ.</p>

<p>

<p><span class="parno">1235</span>
<a class="ms" id="p_19Th1_1601"></a>
<a class="msdiv" id="msdiv1234"></a>
Asubhāya cittaṃ bhāvehi,<br>
ekaggaṃ susamāhitaṃ;<br>
Sati kāyagatā tyatthu,<br>
nibbidābahulo bhava.</p>

<p><span class="parno">1235</span>
<a class="ms" id="p_19Th1_1602"></a>
<a class="msdiv" id="msdiv1235"></a>
Animittañca bhāvehi,<br>
mānānusayamujjaha;<br>
Tato mānābhisamayā,<br>
upasanto carissasi".</p>

<p><span class="parno">1236</span>
<a class="ms" id="p_19Th1_1603"></a>
<a class="msdiv" id="msdiv1236"></a>
"Tameva vācaṃ bhāseyya,<br>
yāyattānaṃ na tāpaye;<br>
Pare ca na vihiṃseyya,<br>
sā ve vācā subhāsitā.</p>

<p><span class="parno">1237</span>
<a class="ms" id="p_19Th1_1604"></a>
<a class="msdiv" id="msdiv1237"></a>
Piyavācameva bhāseyya,<br>
yā vācā paṭinanditā;<br>
Yaṃ anādāya pāpāni,<br>
paresaṃ bhāsate piyaṃ.</p>

<p><span class="parno">1238</span>
<a class="ms" id="p_19Th1_1605"></a>
<a class="msdiv" id="msdiv1238"></a>
Saccaṃ ve amatā vācā,<br>
esa dhammo sanantano;<br>
Sacce atthe ca dhamme ca,<br>
āhu santo patiṭṭhitā.</p>

<p><span class="parno">1239</span>
<a class="ms" id="p_19Th1_1606"></a>
<a class="msdiv" id="msdiv1239"></a>
Yaṃ buddho bhāsati vācaṃ,<br>
khemaṃ nibbānapattiyā;<br>
Dukkhassantakiriyāya,<br>
sā ve vācānamuttamā".</p>

<p><span class="parno">1241</span>
<a class="ms" id="p_19Th1_1607"></a>
<a class="msdiv" id="msdiv1240"></a>
"Gambhīrapañño medhāvī,<br>
maggāmaggassa kovido;<br>
Sāriputto mahāpañño,<br>
dhammaṃ deseti bhikkhunaṃ.</p>

<p><span class="parno">1241</span>
<a class="ms" id="p_19Th1_1608"></a>
<a class="msdiv" id="msdiv1241"></a>
Saṃkhittenapi deseti,<br>
vitthārenapi bhāsati;<br>
<span class="var" title="sālikāyeva (s2, s3, pts1)" id="note534">Sālikāyiva</span> nigghoso,<br>
paṭibhānaṃ <span class="var" title="udīrayi (bj, pts2 ^sn8.6#1 [6. Sāriputtasutta]) | udīyyati (s2, pts1) | udayyati (?)" id="note535">udiyyati</span>.</p>

<p><span class="parno">1243</span>
<a class="pts1" id="pts111"></a>
<a class="ms" id="p_19Th1_1609"></a>
<a class="msdiv" id="msdiv1242"></a>
Tassa taṃ desayantassa,<br>
<span class="var" title="suṇantā (s2, s3, pts1)" id="note536">suṇanti</span> madhuraṃ giraṃ;<br>
Sarena rajanīyena,<br>
savanīyena vaggunā;<br>
Udaggacittā muditā,<br>
sotaṃ odhenti bhikkhavo".</p>

<p><span class="parno">1243</span>
<a class="ms" id="p_19Th1_1610"></a>
<a class="msdiv" id="msdiv1243"></a>
"Ajja pannarase visuddhiyā,<br>
Bhikkhū pañcasatā samāgatā;<br>
Saṃyojanabandhanacchidā,<br>
Anīghā khīṇapunabbhavā isī.</p>

<p><span class="parno">1244</span>
<a class="ms" id="p_19Th1_1611"></a>
<a class="msdiv" id="msdiv1244"></a>
Cakkavattī yathā rājā,<br>
amaccaparivārito;<br>
Samantā anupariyeti,<br>
sāgarantaṃ mahiṃ imaṃ.</p>

<p><span class="parno">1245</span>
<a class="ms" id="p_19Th1_1612"></a>
<a class="msdiv" id="msdiv1245"></a>
Evaṃ vijitasangāmaṃ,<br>
satthavāhaṃ anuttaraṃ;<br>
Sāvakā payirupāsanti,<br>
tevijjā maccuhāyino.</p>

<p><span class="parno">1246</span>
<a class="ms" id="p_19Th1_1613"></a>
<a class="msdiv" id="msdiv1246"></a>
Sabbe bhagavato puttā,<br>
palāpettha na vijjati;<br>
Taṇhāsallassa hantāraṃ,<br>
vande ādiccabandhunaṃ.</p>

<p><span class="parno">1247</span>
<a class="ms" id="p_19Th1_1614"></a>
<a class="msdiv" id="msdiv1247"></a>
Parosahassaṃ bhikkhūnaṃ,<br>
sugataṃ payirupāsati;<br>
Desentaṃ virajaṃ dhammaṃ,<br>
nibbānaṃ akutobhayaṃ.</p>

<p><span class="parno">1248</span>
<a class="ms" id="p_19Th1_1615"></a>
<a class="msdiv" id="msdiv1248"></a>
Suṇanti dhammaṃ <span class="var" title="vipulaṃ (s2, s3, pts1)" id="note537">vimalaṃ</span>,<br>
sammāsambuddhadesitaṃ;<br>
Sobhati vata sambuddho,<br>
bhikkhusaṃghapurakkhato.</p>

<p><span class="parno">1249</span>
<a class="ms" id="p_19Th1_1616"></a>
<a class="msdiv" id="msdiv1249"></a>
‘Nāganāmo’si bhagavā,<br>
isīnaṃ isisattamo;<br>
Mahāmeghova hutvāna,<br>
sāvake abhivassasi.</p>

<p><span class="parno">1250</span>
<a class="ms" id="p_19Th1_1617"></a>
<a class="msdiv" id="msdiv1250"></a>
Divā vihārā nikkhamma,<br>
satthudassanakamyatā;<br>
Sāvako te mahāvīra,<br>
pāde vandati vangiso".</p>

<p><span class="parno">1251</span>
<a class="ms" id="p_19Th1_1618"></a>
<a class="msdiv" id="msdiv1251"></a>
"Ummaggapathaṃ mārassa,<br>
Abhibhuyya carati pabhijja khīlāni;<br>
Taṃ passatha bandhapamuñcakaraṃ,<br>
Asitaṃva bhāgaso pavibhajja.</p>

<p><span class="parno">1252</span>
<a class="ms" id="p_19Th1_1619"></a>
<a class="msdiv" id="msdiv1252"></a>
Oghassa hi nitaraṇatthaṃ,<br>
Anekavihitaṃ maggaṃ akkhāsi;<br>
Tasmiñca amate akkhāte,<br>
Dhammadasā ṭhitā asaṃhīrā.</p>

<p><span class="parno">1253</span>
<a class="ms" id="p_19Th1_1620"></a>
<a class="msdiv" id="msdiv1253"></a>
Pajjotakaro <span class="var" title="ativijjha dhammaṃ (bj)" id="note538">ativijjha</span>,<br>
<span class="var" title="sabbaṭṭhitīnaṃ (bj, pts1-2)" id="note539">Sabbaṭhitīnaṃ</span> <span class="var" title="atikkamamaddā (bj, pts1-2, mr)" id="note540">atikkamamaddasa</span>;<br>
Ñatvā ca sacchikatvā ca,<br>
Aggaṃ so desayi dasaddhānaṃ.</p>

<p><span class="parno">1254</span>
<a class="ms" id="p_19Th1_1621"></a>
<a class="msdiv" id="msdiv1254"></a>
Evaṃ sudesite dhamme,<br>
Ko pamādo vijānataṃ dhammaṃ;<br>
Tasmā hi tassa bhagavato sāsane,<br>
Appamatto sadā namassamanusikkhe".</p>

<p><span class="parno">1255</span>
<a class="ms" id="p_19Th1_1622"></a>
<a class="msdiv" id="msdiv1255"></a>
"Buddhānubuddho yo thero,<br>
koṇḍañño <span class="var" title="tibbanikkhamo (bj, pts1)" id="note541">tibbanikkamo</span>;<br>
Lābhī sukhavihārānaṃ,<br>
vivekānaṃ abhiṇhaso.</p>

<p><span class="parno">1257</span>
<a class="pts1" id="pts112"></a>
<a class="ms" id="p_19Th1_1623"></a>
<a class="msdiv" id="msdiv1256"></a>
Yaṃ sāvakena pattabbaṃ,<br>
satthu sāsanakārinā;<br>
Sabbassa taṃ anuppattaṃ,<br>
appamattassa sikkhato.</p>

<p><span class="parno">1257</span>
<a class="ms" id="p_19Th1_1624"></a>
<a class="msdiv" id="msdiv1257"></a>
Mahānubhāvo tevijjo,<br>
cetopariyakovido;<br>
Koṇḍañño buddhadāyādo,<br>
pāde vandati satthuno".</p>

<p>

<p><span class="parno">1259</span>
<a class="ms" id="p_19Th1_1625"></a>
<a class="msdiv" id="msdiv1258"></a>
"Nagassa passe āsīnaṃ,<br>
muniṃ dukkhassa pāraguṃ;<br>
Sāvakā payirupāsanti,<br>
tevijjā maccuhāyino.</p>

<p><span class="parno">1259</span>
<a class="ms" id="p_19Th1_1626"></a>
<a class="msdiv" id="msdiv1259"></a>
<span class="var" title="te cetasā (^sn8.10#1 [10. Moggallānasutta])" id="note543">Cetasā</span> anupariyeti,<br>
moggallāno mahiddhiko;<br>
Cittaṃ nesaṃ <span class="var" title="samannesaṃ (^sn8.10#1 [10. Moggallānasutta])" id="note544">samanvesaṃ</span>,<br>
vippamuttaṃ nirūpadhiṃ.</p>

<p><span class="parno">1260</span>
<a class="ms" id="p_19Th1_1627"></a>
<a class="msdiv" id="msdiv1260"></a>
Evaṃ sabbangasampannaṃ,<br>
muniṃ dukkhassa pāraguṃ;<br>
Anekākārasampannaṃ,<br>
payirupāsanti gotamaṃ".</p>

<p><span class="parno">1261</span>
<a class="ms" id="p_19Th1_1628"></a>
<a class="msdiv" id="msdiv1261"></a>
"Cando yathā vigatavalāhake nabhe,<br>
Virocati vītamalova bhāṇumā;<br>
Evampi angīrasa tvaṃ mahāmuni,<br>
Atirocasi yasasā sabbalokaṃ".</p>

<p><span class="parno">1262</span>
<a class="ms" id="p_19Th1_1629"></a>
<a class="msdiv" id="msdiv1262"></a>
"Kāveyyamattā vicarimha pubbe,<br>
Gāmā gāmaṃ purā puraṃ;<br>
<span class="var" title="athaddasāmi (s2, s3, pts1)" id="note545">Athaddasāma</span> sambuddhaṃ,<br>
Sabbadhammāna pāraguṃ.</p>

<p><span class="parno">1263</span>
<a class="ms" id="p_19Th1_1630"></a>
<a class="msdiv" id="msdiv1263"></a>
So me dhammamadesesi,<br>
muni dukkhassa pāragū;<br>
Dhammaṃ sutvā pasīdimha,<br>
<span class="var" title="addhā (bj)" id="note546">saddhā</span> no udapajjatha.</p>

<p><span class="parno">1264</span>
<a class="ms" id="p_19Th1_1631"></a>
<a class="msdiv" id="msdiv1264"></a>
Tassāhaṃ vacanaṃ sutvā,<br>
khandhe āyatanāni ca;<br>
Dhātuyo ca viditvāna,<br>
pabbajiṃ anagāriyaṃ.</p>

<p><span class="parno">1265</span>
<a class="ms" id="p_19Th1_1632"></a>
<a class="msdiv" id="msdiv1265"></a>
Bahūnaṃ vata atthāya,<br>
uppajjanti tathāgatā;<br>
Itthīnaṃ purisānañca,<br>
ye te sāsanakārakā.</p>

<p><span class="parno">1266</span>
<a class="ms" id="p_19Th1_1633"></a>
<a class="msdiv" id="msdiv1266"></a>
Tesaṃ kho vata atthāya,<br>
bodhimajjhagamā muni;<br>
Bhikkhūnaṃ bhikkhunīnañca,<br>
ye <span class="var" title="niyāmagataddasā (bj, pts2) | niyāmagataṃdasā (s2, s3, pts1)" id="note547">nirāmagataddasā</span>.</p>

<p><span class="parno">1267</span>
<a class="ms" id="p_19Th1_1634"></a>
<a class="msdiv" id="msdiv1267"></a>
Sudesitā cakkhumatā,<br>
buddhenādiccabandhunā;<br>
Cattāri ariyasaccāni,<br>
anukampāya pāṇinaṃ.</p>

<p><span class="parno">1268</span>
<a class="ms" id="p_19Th1_1635"></a>
<a class="msdiv" id="msdiv1268"></a>
Dukkhaṃ dukkhasamuppādaṃ,<br>
Dukkhassa ca atikkamaṃ;<br>
Ariyaṃ caṭṭhangikaṃ maggaṃ,<br>
Dukkhūpasamagāminaṃ.</p>

<p><span class="parno">1269</span>
<a class="ms" id="p_19Th1_1636"></a>
<a class="msdiv" id="msdiv1269"></a>
Evamete tathā vuttā,<br>
diṭṭhā me te yathā tathā;<br>
Sadattho me anuppatto,<br>
kataṃ buddhassa sāsanaṃ.</p>

<p><span class="parno">1270</span>
<a class="ms" id="p_19Th1_1637"></a>
<a class="msdiv" id="msdiv1270"></a>
Svāgataṃ vata me āsi,<br>
mama buddhassa santike;<br>
<span class="var" title="saṃvibhattesu (bj, pts1-2) | savibhattesu (si, mr)" id="note548">Suvibhattesu</span> dhammesu,<br>
yaṃ seṭṭhaṃ tadupāgamiṃ.</p>

<p><span class="parno">1271</span>
<a class="ms" id="p_19Th1_1638"></a>
<a class="msdiv" id="msdiv1271"></a>
Abhiññāpāramippatto,<br>
sotadhātu visodhitā;<br>
Tevijjo iddhipattomhi,<br>
cetopariyakovido".</p>

<p><span class="parno">1273</span>
<a class="pts1" id="pts113"></a>
<a class="ms" id="p_19Th1_1639"></a>
<a class="msdiv" id="msdiv1272"></a>
"Pucchāmi satthāramanomapaññaṃ,<br>
Diṭṭheva dhamme yo vicikicchānaṃ <span class="var" title="chetvā (bj, pts1)" id="note550">chettā</span>;<br>
Aggāḷave kālamakāsi bhikkhu,<br>
Ñāto yasassī abhinibbutatto.</p>

<p><span class="parno">1273</span>
<a class="ms" id="p_19Th1_1640"></a>
<a class="msdiv" id="msdiv1273"></a>
Nigrodhakappo iti tassa nāmaṃ,<br>
Tayā kataṃ bhagavā brāhmaṇassa;<br>
So taṃ namassaṃ acari <span class="var" title="mutyapekkho (s2, s3 ^snp2.12#158 [Nigrodhakappa (vangīsa)" id="note551">mutyapekho</span>,<br>
Āraddhavīriyo daḷhadhammadassī.</p>

<p><span class="parno">1274</span>
<a class="ms" id="p_19Th1_1641"></a>
<a class="msdiv" id="msdiv1274"></a>
Taṃ sāvakaṃ sakka mayampi sabbe,<br>
Aññātumicchāma samantacakkhu;<br>
Samavaṭṭhitā no savanāya <span class="var" title="hetuṃ (si) | sotaṃ (s2, pts1)" id="note552">sotā</span>,<br>
Tuvaṃ no satthā tvamanuttarosi.</p>

<p><span class="parno">1275</span>
<a class="ms" id="p_19Th1_1642"></a>
<a class="msdiv" id="msdiv1275"></a>
Chinda no vicikicchaṃ brūhi metaṃ,<br>
Parinibbutaṃ vedaya bhūripañña;<br>
Majjheva no bhāsa samantacakkhu,<br>
Sakkova devāna sahassanetto.</p>

<p><span class="parno">1276</span>
<a class="ms" id="p_19Th1_1643"></a>
<a class="msdiv" id="msdiv1276"></a>
Ye keci <span class="var" title="gandhā (s2, s3, pts1)" id="note553">ganthā</span> idha mohamaggā,<br>
Aññāṇapakkhā vicikicchaṭhānā;<br>
Tathāgataṃ patvā na te bhavanti,<br>
Cakkhuñhi etaṃ paramaṃ narānaṃ.</p>

<p><span class="parno">1277</span>
<a class="ms" id="p_19Th1_1644"></a>
<a class="msdiv" id="msdiv1277"></a>
No ce hi jātu puriso kilese,<br>
Vāto yathā abbhaghanaṃ vihāne;<br>
Tamovassa nivuto sabbaloko,<br>
<span class="var" title="na jotimantopi narā tapeyyuṃ (^snp2.12#162 [Nigrodhakappa (vangīsa)" id="note554">Jotimantopi na pabhāseyyuṃ</span>.</p>

<p><span class="parno">1278</span>
<a class="ms" id="p_19Th1_1645"></a>
<a class="msdiv" id="msdiv1278"></a>
Dhīrā ca pajjotakarā bhavanti,<br>
Taṃ taṃ ahaṃ vīra tatheva maññe;<br>
Vipassinaṃ jānamupāgamimha,<br>
Parisāsu no āvikarohi kappaṃ.</p>

<p><span class="parno">1280</span>
<a class="pts1" id="pts114"></a>
<a class="ms" id="p_19Th1_1646"></a>
<a class="msdiv" id="msdiv1279"></a>
Khippaṃ giraṃ eraya vaggu vagguṃ,<br>
Haṃsova paggayha <span class="var" title="sanikaṃ (bj, pts1) | saṇiṃ (pts2)" id="note555">saṇikaṃ</span> nikūja;<br>
Bindussarena suvikappitena,<br>
Sabbeva te ujjugatā suṇoma.</p>

<p><span class="parno">1280</span>
<a class="ms" id="p_19Th1_1647"></a>
<a class="msdiv" id="msdiv1280"></a>
Pahīnajātimaraṇaṃ asesaṃ,<br>
Niggayha dhonaṃ<q class="open" id="note556" title=" paṭivediyāmi (sī )"> vadessāmi dhammaṃ</q>;<br>
Na kāmakāro <span class="var" title="hoti (si)" id="note558">hi</span> puthujjanānaṃ,<br>
Sankheyyakāro <span class="var" title="va (bahūsu)" id="note559">ca</span> tathāgatānaṃ.</p>

<p><span class="parno">1281</span>
<a class="ms" id="p_19Th1_1648"></a>
<a class="msdiv" id="msdiv1281"></a>
Sampannaveyyākaraṇaṃ tavedaṃ,<br>
Samujjupaññassa samuggahītaṃ;<br>
Ayamañjali pacchimo suppaṇāmito,<br>
Mā mohayī jānamanomapañña.</p>

<p><span class="parno">1282</span>
<a class="ms" id="p_19Th1_1649"></a>
<a class="msdiv" id="msdiv1282"></a>
<span class="var" title="parovaraṃ (bj, s2, s3, pts1)" id="note560">Paroparaṃ</span> ariyadhammaṃ viditvā,<br>
Mā mohayī jānamanomavīriya;<br>
Vāriṃ yathā ghammani ghammatatto,<br>
Vācābhikankhāmi sutaṃ pavassa.</p>

<p><span class="parno">1283</span>
<a class="ms" id="p_19Th1_1650"></a>
<a class="msdiv" id="msdiv1283"></a>
Yadatthikaṃ brahmacariyaṃ acarī,<br>
Kappāyano kaccissataṃ amoghaṃ;<br>
Nibbāyi so<q class="open" id="note561" title=" anupādisesā (ka-sī), anupādiseso (ka-ma)"> ādu saupādiseso</q>,<br>
Yathā vimutto ahu taṃ suṇoma".</p>

<p><span class="parno">1284</span>
<a class="ms" id="p_19Th1_1651"></a>
<a class="msdiv" id="msdiv1284"></a>
"Acchecchi taṇhaṃ idha nāmarūpe,
<span class="gathaQuote">(iti bhagavā)</span><br>
Kaṇhassa sotaṃ dīgharattānusayitaṃ;<br>
Atāri jātiṃ maraṇaṃ asesaṃ,<br>
Iccabravi bhagavā pañcaseṭṭho".</p>

<p><span class="parno">1285</span>
<a class="ms" id="p_19Th1_1652"></a>
<a class="msdiv" id="msdiv1285"></a>
"Esa sutvā pasīdāmi,<br>
vaco te isisattama;<br>
Amoghaṃ kira me puṭṭhaṃ,<br>
na maṃ vañcesi brāhmaṇo.</p>

<p><span class="parno">1286</span>
<a class="ms" id="p_19Th1_1653"></a>
<a class="msdiv" id="msdiv1286"></a>
Yathā vādī tathā kārī,<br>
ahu buddhassa sāvako;<br>
Acchecchi maccuno jālaṃ,<br>
tataṃ māyāvino daḷhaṃ.</p>

<p><span class="parno">1288</span>
<a class="pts1" id="pts115"></a>
<a class="ms" id="p_19Th1_1654"></a>
<a class="msdiv" id="msdiv1287"></a>
Addasa bhagavā ādiṃ,<br>
upādānassa kappiyo;<br>
Accagā vata kappāno,<br>
maccudheyyaṃ suduttaraṃ.</p>

<p><span class="parno">1288</span>
<a class="ms" id="p_19Th1_1655"></a>
<a class="msdiv" id="msdiv1288"></a>
Taṃ devadevaṃ vandāmi,<br>
puttaṃ te dvipaduttama;<br>
Anujātaṃ mahāvīraṃ,<br>
nāgaṃ nāgassa orasan"ti.</p>
</blockquote>
</div><!--end Pali-->

</section>
<div id="nextprev"><a id="previous-sutta" href="../tha/tha20.html"></a><a id="next-sutta" href="../thi/thi.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikaya</a><a href="../tha/tha.html">Theragatha</a>Chapter 21
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
