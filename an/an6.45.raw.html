<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Anguttara Nikāya  6.45</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext"><a href="../home/index.html"><span>The True Dhamma</span></a></div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a  class="pressed" href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a class="pressed" href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<h2>Anguttara Nikāya - The Numerical Discourses</h2>
<div id="content">
<div id="wb_TabMenu" style="position:relative;left:6px;top:0px;width:930px;height:36px;z-index:0;">
<div id="TabMenu">
<ul>
<li><a href="../an/an1.html"><span>Ones</span></a></li>
<li><a href="../an/an2.html"><span>Twos</span></a></li>
<li><a href="../an/an3.html"><span>Threes</span></a></li>
<li><a href="../an/an4.html"><span>Fours</span></a></li>
<li><a href="../an/an5.html"><span>Fives</span></a></li>
<li id="active"><a href="../an/an6.html"><span>Sixes</span></a></li>
<li><a href="../an/an7.html"><span>Sevens</span></a></li>
<li><a href="../an/an8.html"><span>Eights</span></a></li>
<li><a href="../an/an9.html"><span>Nines</span></a></li>
<li><a href="../an/an10.html"><span>Tens</span></a></li>
<li><a href="../an/an11.html"><span>Elevens</span></a></li>
</ul>
</div></div>
<h2>6: The Book of the Sixes</h2>
<h3>45. Debt</h3>

<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span>
<p>For more copyright information please see: <a href="../home/copyright.html#an"here.</a></p>
</li>
</ul>
</div>

<section class="raw_sutta">
<div lang="en"><!--English ("en")-->
</div>
<div lang="pi">

<p><a id="p_16A6_322" class="ms"></a><a class="msdiv" id="msdiv_45"></a><span class="parno">1</span>
"Dāliddiyaṃ, bhikkhave, dukkhaṃ lokasmiṃ kāmabhogino"ti? "Evaṃ, bhante". <span class="brnum">(1)</span></p>

<p><a id="p_16A6_323" class="ms"></a><span class="parno">2</span>
"Yampi, bhikkhave, daliddo assako anāḷhiko iṇaṃ ādiyati, iṇādānampi, bhikkhave, dukkhaṃ lokasmiṃ kāmabhogino"ti? "Evaṃ, bhante". <span class="brnum">(2)</span></p>

<p><a id="p_16A6_324" class="ms"></a><span class="parno">3</span>
"Yampi, bhikkhave, daliddo assako anāḷhiko iṇaṃ ādiyitvā vaḍḍhiṃ paṭissuṇāti, vaḍḍhipi, bhikkhave, dukkhā lokasmiṃ kāmabhogino"ti? "Evaṃ, bhante". <span class="brnum">(3)</span></p>

<p><a id="p_16A6_325" class="ms"></a><span class="parno">4</span>
"Yampi, bhikkhave, daliddo assako anāḷhiko vaḍḍhiṃ paṭissuṇitvā kālābhataṃ vaḍḍhiṃ na deti, codentipi naṃ; codanāpi, bhikkhave, dukkhā lokasmiṃ kāmabhogino"ti? "Evaṃ, bhante". <span class="brnum">(4)</span></p>

<p><a id="p_16A6_326" class="ms"></a><span class="parno">5</span>
"Yampi, bhikkhave, daliddo assako anāḷhiko codiyamāno na deti, anucarantipi naṃ; anucariyāpi, bhikkhave, dukkhā lokasmiṃ kāmabhogino"ti? "Evaṃ, bhante". <span class="brnum">(5)</span></p>

<p><a id="p_16A6_327" class="ms"></a><span class="parno">6</span>
"Yampi, bhikkhave, daliddo assako anāḷhiko anucariyamāno na deti, bandhantipi naṃ; bandhanampi, bhikkhave, dukkhaṃ lokasmiṃ kāmabhogino"ti? "Evaṃ, bhante". <span class="brnum">(6)</span></p>

<p><a id="p_16A6_328" class="ms"></a><span class="parno">7</span>
"Iti kho, bhikkhave, dāliddiyampi dukkhaṃ lokasmiṃ kāmabhogino, iṇādānampi dukkhaṃ lokasmiṃ kāmabhogino, vaḍḍhipi dukkhā lokasmiṃ kāmabhogino, codanāpi dukkhā lokasmiṃ kāmabhogino, anucariyāpi dukkhā lokasmiṃ kāmabhogino, bandhanampi dukkhaṃ lokasmiṃ kāmabhogino; evamevaṃ kho, bhikkhave, yassa kassaci saddhā natthi kusalesu dhammesu, hirī natthi kusalesu dhammesu, ottappaṃ natthi kusalesu dhammesu, vīriyaṃ natthi kusalesu dhammesu, paññā natthi kusalesu dhammesu – ayaṃ vuccati, bhikkhave, ariyassa vinaye daliddo assako anāḷhiko.</p>

<p><a id="p_16A6_329" class="ms"></a><span class="parno">8</span>
Sa kho so, bhikkhave, daliddo assako anāḷhiko saddhāya asati kusalesu dhammesu, hiriyā asati kusalesu dhammesu, ottappe asati kusalesu dhammesu, vīriye asati kusalesu dhammesu, paññāya asati kusalesu dhammesu, kāyena duccaritaṃ carati, vācāya duccaritaṃ carati, manasā duccaritaṃ carati. Idamassa iṇādānasmiṃ vadāmi.</p>

<p><a id="p_16A6_330" class="ms"></a><span class="parno">9</span>
So tassa kāyaduccaritassa paṭicchādanahetu pāpikaṃ icchaṃ paṇidahati. ‘Mā maṃ jaññū’ti icchati, ‘mā maṃ jaññū’ti sankappati, ‘mā maṃ jaññū’ti vācaṃ bhāsati, ‘mā maṃ jaññū’ti kāyena parakkamati. So tassa vacīduccaritassa paṭicchādanahetu … pe … so tassa manoduccaritassa paṭicchādanahetu … pe … ‘mā maṃ jaññū’ti kāyena parakkamati. Idamassa vaḍḍhiyā vadāmi.</p>

<p><a id="p_16A6_331" class="ms"></a><span class="parno">10</span>
Tamenaṃ pesalā sabrahmacārī evamāhaṃsu:  ‘ayañca so āyasmā evankārī evaṃsamācāro’ti. Idamassa codanāya vadāmi.</p>

<p><a id="p_16A6_332" class="ms"></a><span class="parno">11</span>
Tamenaṃ araññagataṃ vā rukkhamūlagataṃ vā suññāgāragataṃ vā vippaṭisārasahagatā pāpakā akusalavitakkā samudācaranti. Idamassa anucariyāya vadāmi.</p>

<p><a id="p_16A6_333" class="ms"></a><span class="parno">12</span>
Sa kho so, bhikkhave, daliddo assako anāḷhiko kāyena duccaritaṃ caritvā vācāya duccaritaṃ caritvā manasā duccaritaṃ caritvā kāyassa bhedā paraṃ maraṇā nirayabandhane vā bajjhati tiracchānayonibandhane vā. Nāhaṃ, bhikkhave, aññaṃ ekabandhanampi samanupassāmi evaṃdāruṇaṃ evankaṭukaṃ evaṃantarāyakaraṃ anuttarassa yogakkhemassa adhigamāya, yathayidaṃ, bhikkhave, nirayabandhanaṃ vā tiracchānayonibandhanaṃ vāti.</p><blockquote>

<p><a id="p_16A6_334" class="ms"></a><span class="parno">13</span>
Dāliddiyaṃ dukkhaṃ loke,<br> iṇādānañca vuccati;<br>
Daliddo iṇamādāya,<br>
bhuñjamāno vihaññati.
</p>

<p><a id="p_16A6_335" class="ms"></a><span class="parno">14</span>
Tato anucaranti naṃ,<br> bandhanampi nigacchati;<br>
Etañhi bandhanaṃ dukkhaṃ,<br>
kāmalābhābhijappinaṃ.
</p>

<p><a id="p_16A6_336" class="ms"></a><span class="parno">15</span>
Tatheva ariyavinaye,<br> saddhā yassa na vijjati;<br>
Ahirīko anottappī,<br>
pāpakammavinibbayo.
</p>

<p><a id="p_16A6_337" class="ms"></a><span class="parno">16</span>
Kāyaduccaritaṃ katvā,<br> vacīduccaritāni ca;<br>
Manoduccaritaṃ katvā,
<br><span class="squo">‘</span> mā maṃ jaññū’ti icchati.</p>

<p><a id="p_16A6_338" class="ms"></a><span class="parno">17</span>
So saṃsappati kāyena,<br> vācāya uda cetasā;<br>
Pāpakammaṃ pavaḍḍhento,<br>
tattha tattha punappunaṃ.
</p>

<p><a id="p_16A6_339" class="ms"></a><span class="parno">18</span>
So pāpakammo dummedho,<br> jānaṃ dukkaṭamattano;<br>
Daliddo iṇamādāya,<br>
bhuñjamāno vihaññati.
</p>

<p><a id="p_16A6_340" class="ms"></a><span class="parno">19</span>
Tato anucaranti naṃ,<br> sankappā mānasā dukhā;<br>
Gāme vā yadi vāraññe,<br>
yassa vippaṭisārajā.
</p>

<p><a id="p_16A6_341" class="ms"></a><span class="parno">20</span>
So pāpakammo dummedho,<br> jānaṃ dukkaṭamattano;<br>
Yonimaññataraṃ gantvā,<br>
niraye vāpi bajjhati.
</p>

<p><a id="p_16A6_342" class="ms"></a><span class="parno">21</span>
Etañhi bandhanaṃ dukkhaṃ,<br> yamhā dhīro pamuccati;<br>
Dhammaladdhehi bhogehi,<br>
dadaṃ cittaṃ pasādayaṃ.
</p>

<p><a id="p_16A6_343" class="ms"></a><span class="parno">22</span>
Ubhayattha kaṭaggāho,<br> saddhassa gharamesino;<br>
Diṭṭhadhammahitatthāya,<br>
samparāyasukhāya ca;<br>
Evametaṃ gahaṭṭhānaṃ,<br>
cāgo puññaṃ pavaḍḍhati.
</p>

<p><a id="p_16A6_344" class="ms"></a><span class="parno">23</span>
Tatheva ariyavinaye,<br> saddhā yassa patiṭṭhitā;<br>
Hirīmano ca ottappī,<br>
paññavā sīlasaṃvuto.
</p>

<p><a id="p_16A6_345" class="ms"></a><span class="parno">24</span>
Eso kho ariyavinaye,<br><span class="squo"> ‘</span> sukhajīvī’ti vuccati;<br> Nirāmisaṃ sukhaṃ laddhā,<br>
upekkhaṃ adhitiṭṭhati.
</p>

<p><a id="p_16A6_346" class="ms"></a><span class="parno">25</span>
Pañca nīvaraṇe hitvā,<br> niccaṃ āraddhavīriyo;<br>
Jhānāni upasampajja,<br>
ekodi nipako sato.
</p>

<p><a id="p_16A6_347" class="ms"></a><span class="parno">26</span>
Evaṃ ñatvā yathābhūtaṃ,<br> sabbasaṃyojanakkhaye;<br>
Sabbaso anupādāya,<br>
sammā cittaṃ vimuccati.
</p>

<p><a id="p_16A6_348" class="ms"></a><span class="parno">27</span>
Tassa sammā vimuttassa,<br> ñāṇañce hoti tādino;
<br><span class="squo">‘</span> Akuppā me vimuttī’ti,<br> bhavasaṃyojanakkhaye.
</p>

<p><a id="p_16A6_349" class="ms"></a><span class="parno">28</span>
Etaṃ kho paramaṃ ñāṇaṃ,<br> etaṃ sukhamanuttaraṃ;<br>
Asokaṃ virajaṃ khemaṃ,<br>
etaṃ ānaṇyamuttaman"ti.
</p>
</blockquote>

<p class="endsection">Tatiyaṃ.</p>
</div>
</section>
<div id="nextprev"><a id="previous-sutta" href="./an6.44.html"></a><a id="next-sutta" href="./an6.46.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../an/an.html">Anguttara Nikāya</a><a href="../an/an6.html">The Book of the Sixes</a>45. Debt
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
