<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Therigatha 14</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a class="pressed" href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Therigatha - The Verses of the Elder Nuns</h2>
<h3>Chapter 14: The Group of (about) Thirty Verses</h3>
<div id="metaarea">
<ul class="translator">
<li>Translated from the Pali by Ebo Croffie (coming sooner or later).</li>
</ul>
</div>

<section class="raw_sutta">
<div lang="en">
</div><!--end English-->

<div lang="pi">
<h5>Subhājīvakambavanikātherīgāthā</h5>
<blockquote>

<p><span class="parno">368</span>
<a class="ms" id="p_19Th2_452"></a>
<a class="msdiv" id="msdiv368"></a>
Jīvakambavanaṃ rammaṃ,<br>
Gacchantiṃ bhikkhuniṃ subhaṃ;<br>
Dhuttako <span class="var" title="taṃ nivāresi (mr)" id="note113">sannivāresi</span>,<br>
Tamenaṃ abravī subhā.</p>

<p><span class="parno">369</span>
<a class="ms" id="p_19Th2_453"></a>
<a class="msdiv" id="msdiv369"></a>
"Kiṃ te aparādhitaṃ mayā,<br>
Yaṃ maṃ ovariyāna tiṭṭhasi;<br>
Na hi pabbajitāya āvuso,<br>
Puriso samphusanāya kappati.</p>

<p><span class="parno">370</span>
<a class="pts1" id="pts159"></a>
<a class="ms" id="p_19Th2_454"></a>
<a class="msdiv" id="msdiv370"></a>
Garuke mama satthusāsane,<br>
Yā sikkhā sugatena desitā;<br>
Parisuddhapadaṃ anangaṇaṃ,<br>
Kiṃ maṃ ovariyāna tiṭṭhasi.</p>

<p><span class="parno">371</span>
<a class="ms" id="p_19Th2_455"></a>
<a class="msdiv" id="msdiv371"></a>
Āvilacitto anāvilaṃ,<br>
Sarajo vītarajaṃ anangaṇaṃ;<br>
Sabbattha vimuttamānasaṃ,<br>
Kiṃ maṃ ovariyāna tiṭṭhasi".</p>
</blockquote>
<blockquote>

<p><span class="parno">372</span>
<a class="ms" id="p_19Th2_456"></a>
<a class="msdiv" id="msdiv372"></a>
"Daharā ca apāpikā casi,<br>
Kiṃ te pabbajjā karissati;<br>
Nikkhipa kāsāyacīvaraṃ,<br>
Ehi <span class="var" title="ramāmase pupphite (bj, pts1-2) | ramāmase supupphite (s2, s3)" id="note114">ramāma supupphite</span> vane.</p>

<p><span class="parno">373</span>
<a class="ms" id="p_19Th2_457"></a>
<a class="msdiv" id="msdiv373"></a>
Madhurañca pavanti sabbaso,<br>
Kusumarajena samuṭṭhitā dumā;<br>
Paṭhamavasanto sukho utu,<br>
Ehi ramāma supupphite vane.</p>

<p><span class="parno">374</span>
<a class="ms" id="p_19Th2_458"></a>
<a class="msdiv" id="msdiv374"></a>
Kusumitasikharā ca pādapā,<br>
Abhigajjantiva māluteritā;<br>
Kā tuyhaṃ rati bhavissati,<br>
Yadi ekā <span class="var" title="vanamotarissasi (bj) | vanamogāhissasi (s2, s3, pts1-2, mr)" id="note115">vanamogahissasi</span>.</p>

<p><span class="parno">375</span>
<a class="ms" id="p_19Th2_459"></a>
<a class="msdiv" id="msdiv375"></a>
Vāḷamigasanghasevitaṃ,<br>
Kuñjaramattakareṇuloḷitaṃ;<br>
Asahāyikā gantumicchasi,<br>
Rahitaṃ bhiṃsanakaṃ mahāvanaṃ.</p>

<p><span class="parno">376</span>
<a class="ms" id="p_19Th2_460"></a>
<a class="msdiv" id="msdiv376"></a>
Tapanīyakatāva dhītikā,<br>
Vicarasi cittalateva accharā;<br>
Kāsikasukhumehi vaggubhi,<br>
Sobhasī suvasanehi nūpame.</p>

<p><span class="parno">377</span>
<a class="ms" id="p_19Th2_461"></a>
<a class="msdiv" id="msdiv377"></a>
Ahaṃ tava vasānugo siyaṃ,<br>
<span class="var" title="yadi viharemasi (pts1-2) | yadipi viharesi (mr)" id="note116">Yadi viharemase</span> kānanantare;<br>
Na hi matthi tayā piyattaro,<br>
Pāṇo kinnarimandalocane.</p>

<p><span class="parno">378</span>
<a class="ms" id="p_19Th2_462"></a>
<a class="msdiv" id="msdiv378"></a>
Yadi me vacanaṃ karissasi,<br>
Sukhitā ehi agāramāvasa;<br>
Pāsādanivātavāsinī,<br>
Parikammaṃ te karontu nāriyo.</p>

<p><span class="parno">379</span>
<a class="pts1" id="pts160"></a>
<a class="ms" id="p_19Th2_463"></a>
<a class="msdiv" id="msdiv379"></a>
Kāsikasukhumāni dhāraya,<br>
<span class="var" title="abhirohehi (bj)" id="note117">Abhiropehi</span> ca mālavaṇṇakaṃ;<br>
Kañcanamaṇimuttakaṃ bahuṃ,<br>
Vividhaṃ ābharaṇaṃ karomi te.</p>

<p><span class="parno">380</span>
<a class="ms" id="p_19Th2_464"></a>
<a class="msdiv" id="msdiv380"></a>
Sudhotarajapacchadaṃ subhaṃ,<br>
Gonakatūlikasanthataṃ navaṃ;<br>
Abhiruha sayanaṃ mahārahaṃ,<br>
Candanamaṇḍitasāragandhikaṃ.</p>

<p><span class="parno">381</span>
<a class="ms" id="p_19Th2_465"></a>
<a class="msdiv" id="msdiv381"></a>
Uppalaṃ cudakā samuggataṃ,<br>
Yathā taṃ amanussasevitaṃ;<br>
Evaṃ tvaṃ brahmacārinī,<br>
Sakesangesu jaraṃ gamissasi".</p>
</blockquote>
<blockquote>

<p><span class="parno">382</span>
<a class="ms" id="p_19Th2_466"></a>
<a class="msdiv" id="msdiv382"></a>
"Kiṃ te idha sārasammataṃ,<br>
Kuṇapapūramhi susānavaḍḍhane;<br>
Bhedanadhamme <span class="var" title="kalebare (bj)" id="note118">kaḷevare</span>,<br>
Yaṃ disvā vimano udikkhasi".</p>

<p><span class="parno">383</span>
<a class="ms" id="p_19Th2_467"></a>
<a class="msdiv" id="msdiv383"></a>
"Akkhīni ca tūriyāriva,<br>
Kinnariyāriva pabbatantare;<br>
Tava me <span class="var" title="nayanānudikkhiya (bj)" id="note119">nayanāni dakkhiya</span>,<br>
Bhiyyo kāmaratī pavaḍḍhati.</p>

<p><span class="parno">384</span>
<a class="ms" id="p_19Th2_468"></a>
<a class="msdiv" id="msdiv384"></a>
Uppalasikharopamāni te,<br>
Vimale hāṭakasannibhe mukhe;<br>
Tava me nayanāni dakkhiya,<br>
Bhiyyo kāmaguṇo pavaḍḍhati.</p>

<p><span class="parno">385</span>
<a class="ms" id="p_19Th2_469"></a>
<a class="msdiv" id="msdiv385"></a>
Api dūragatā saramhase,<br>
Āyatapamhe visuddhadassane;<br>
Na hi matthi tayā piyattaro,<br>
Nayanā kinnarimandalocane".</p>
</blockquote>
<blockquote>

<p><span class="parno">386</span>
<a class="ms" id="p_19Th2_470"></a>
<a class="msdiv" id="msdiv386"></a>
"Apathena payātumicchasi,<br>
Candaṃ kīḷanakaṃ gavesasi;<br>
Meruṃ langhetumicchasi,<br>
Yo tvaṃ buddhasutaṃ maggayasi.</p>

<p><span class="parno">387</span>
<a class="pts1" id="pts161"></a>
<a class="ms" id="p_19Th2_471"></a>
<a class="msdiv" id="msdiv387"></a>
Natthi hi loke sadevake,<br>
Rāgo yatthapi dāni me siyā;<br>
Napi naṃ jānāmi kīriso,<br>
Atha maggena hato samūlako.</p>

<p><span class="parno">388</span>
<a class="ms" id="p_19Th2_472"></a>
<a class="msdiv" id="msdiv388"></a>
<span class="var" title="inghāḷakhuyāva (s2, s3, pts1-2)" id="note120">Ingālakuyāva</span> ujjhito,<br>
Visapattoriva <span class="var" title="aggato (bj, s2, s3, pts1-2)" id="note121">aggito</span> kato;<br>
Napi naṃ passāmi kīriso,<br>
Atha maggena hato samūlako.</p>

<p><span class="parno">389</span>
<a class="ms" id="p_19Th2_473"></a>
<a class="msdiv" id="msdiv389"></a>
Yassā siyā apaccavekkhitaṃ,<br>
Satthā vā anupāsito siyā;<br>
Tvaṃ tādisikaṃ palobhaya,<br>
Jānantiṃ so imaṃ vihaññasi.</p>

<p><span class="parno">390</span>
<a class="ms" id="p_19Th2_474"></a>
<a class="msdiv" id="msdiv390"></a>
Mayhañhi akkuṭṭhavandite,<br>
Sukhadukkhe ca satī upaṭṭhitā;<br>
Sankhatamasubhanti jāniya,<br>
Sabbattheva mano na limpati.</p>

<p><span class="parno">391</span>
<a class="ms" id="p_19Th2_475"></a>
<a class="msdiv" id="msdiv391"></a>
Sāhaṃ sugatassa sāvikā,<br>
Maggaṭṭhangikayānayāyinī;<br>
Uddhaṭasallā anāsavā,<br>
Suññāgāragatā ramāmahaṃ.</p>

<p><span class="parno">392</span>
<a class="ms" id="p_19Th2_476"></a>
<a class="msdiv" id="msdiv392"></a>
Diṭṭhā hi mayā sucittitā,<br>
Sombhā dārukapillakāni vā;<br>
Tantīhi ca khīlakehi ca,<br>
Vinibaddhā vividhaṃ panaccakā.</p>

<p><span class="parno">393</span>
<a class="ms" id="p_19Th2_477"></a>
<a class="msdiv" id="msdiv393"></a>
Tamhuddhaṭe tantikhīlake,<br>
Vissaṭṭhe vikale <span class="var" title="paripakkhite (bj) | paripakkate (s2, s3, pts1-2)" id="note122">parikrite</span>;<br>
Na vindeyya khaṇḍaso kate,<br>
Kimhi tattha manaṃ nivesaye.</p>
</blockquote>
<blockquote>

<p><span class="parno">394</span>
<a class="ms" id="p_19Th2_478"></a>
<a class="msdiv" id="msdiv394"></a>
Tathūpamā dehakāni maṃ,<br>
Tehi dhammehi vinā na vattanti;<br>
Dhammehi vinā na vattati,<br>
Kimhi tattha manaṃ nivesaye.</p>

<p><span class="parno">395</span>
<a class="pts1" id="pts162"></a>
<a class="ms" id="p_19Th2_479"></a>
<a class="msdiv" id="msdiv395"></a>
Yathā haritālena makkhitaṃ,<br>
Addasa cittikaṃ bhittiyā kataṃ;<br>
Tamhi te viparītadassanaṃ,<br>
Saññā mānusikā niratthikā.</p>

<p><span class="parno">396</span>
<a class="ms" id="p_19Th2_480"></a>
<a class="msdiv" id="msdiv396"></a>
Māyaṃ viya aggato kataṃ,<br>
Supinanteva suvaṇṇapādapaṃ;<br>
Upagacchasi andha rittakaṃ,<br>
Janamajjheriva <span class="var" title="rupparūpakā (bj) | rūparūpakaṃ (mr)" id="note123">rupparūpakaṃ</span>.</p>

<p><span class="parno">397</span>
<a class="ms" id="p_19Th2_481"></a>
<a class="msdiv" id="msdiv397"></a>
Vaṭṭaniriva koṭarohitā,<br>
Majjhe pubbuḷakā saassukā;<br>
Pīḷakoḷikā cettha jāyati,<br>
Vividhā cakkhuvidhā ca piṇḍitā".</p>

<p><span class="parno">398</span>
<a class="ms" id="p_19Th2_482"></a>
<a class="msdiv" id="msdiv398"></a>
Uppāṭiya cārudassanā,<br>
Na ca pajjittha asangamānasā;<br>
"Handa te cakkhuṃ harassu taṃ",<br>
Tassa narassa adāsi tāvade.</p>

<p><span class="parno">399</span>
<a class="ms" id="p_19Th2_483"></a>
<a class="msdiv" id="msdiv399"></a>
Tassa ca viramāsi tāvade,<br>
Rāgo tattha khamāpayī ca naṃ;<br>
"Sotthi siyā brahmacārinī,<br>
Na puno edisakaṃ bhavissati".</p>

<p><span class="parno">400</span>
<a class="ms" id="p_19Th2_484"></a>
<a class="msdiv" id="msdiv400"></a>
"<span class="var" title="āhaniya (s2, s3, pts1-2, mr)" id="note124">Āsādiya</span> edisaṃ janaṃ,<br>
Aggiṃ pajjalitaṃva lingiya;<br>
Gaṇhiya āsīvisaṃ viya,<br>
Api nu sotthi siyā khamehi no".</p>

<p><span class="parno">401</span>
<a class="ms" id="p_19Th2_485"></a>
<a class="msdiv" id="msdiv401"></a>
Muttā ca tato sā bhikkhunī,<br>
Agamī buddhavarassa santikaṃ;<br>
Passiya varapuññalakkhaṇaṃ,<br>
Cakkhu āsi yathā purāṇakanti.</p>
</blockquote>
</div><!--end Pali-->

</section>
<div id="nextprev"><a id="previous-sutta" href="../thi/thi13.html"></a><a id="next-sutta" href="../thi/thi15.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikaya</a><a href="../thi/thi.html">Therigatha</a>Chapter 14
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
