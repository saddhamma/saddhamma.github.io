<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Therigatha 6</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a class="pressed" href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Therigatha - The Verses of the Elder Nuns</h2>
<h3>Chapter 6: Groups of Six Verses</h3>
<div id="metaarea">
<ul class="translator">
<li>Translated from the Pali by Ebo Croffie (coming sooner or later).</li>
</ul>
</div>

<section class="raw_sutta">
<div lang="en">
</div><!--end English-->

<div lang="pi">
<h5>Pañcasatamattātherīgāthā</h5>
<blockquote>

<p><span class="parno">127</span>

"Yassa maggaṃ na jānāsi,<br>
āgatassa gatassa vā;<br>
Taṃ kuto <span class="var" title="āgataṃ (bj, s2, s3, pts1-2)" id="note49">cāgataṃ</span> <span class="var" title="puttaṃ (s2, s3, pts1-2)" id="note50">sattaṃ</span>,<br>
‘mama putto’ti rodasi.</p>

<p><span class="parno">128</span>
<a class="ms" id="p_19Th2_183"></a>
<a class="msdiv" id="msdiv128"></a>
Maggañca <span class="var" title="kho'tha (mr)" id="note51">khossa</span> jānāsi,<br>
āgatassa gatassa vā;<br>
Na naṃ samanusocesi,<br>
evaṃdhammā hi pāṇino.</p>

<p><span class="parno">129</span>
<a class="ms" id="p_19Th2_184"></a>
<a class="msdiv" id="msdiv129"></a>
Ayācito tatāgacchi,<br>
<span class="var" title="ananuññāto (bj, s2, s3, pts1-2)" id="note52">nānuññāto</span> ito gato;<br>
Kutoci nūna āgantvā,<br>
vasitvā katipāhakaṃ;<br>
Itopi aññena gato,<br>
tatopaññena gacchati.</p>

<p><span class="parno">130</span>
<a class="ms" id="p_19Th2_185"></a>
<a class="msdiv" id="msdiv130"></a>
Peto manussarūpena,<br>
saṃsaranto gamissati;<br>
Yathāgato tathā gato,<br>
kā tattha paridevanā".</p>

<p><span class="parno">131</span>
<a class="ms" id="p_19Th2_186"></a>
<a class="msdiv" id="msdiv131"></a>
"<span class="var" title="abbuyhi (s2, s3) | abbuhi (pts1-2)" id="note53">Abbahī</span> vata me sallaṃ,<br>
duddasaṃ hadayassitaṃ;<br>
Yā me sokaparetāya,<br>
puttasokaṃ byapānudi.</p>

<p><span class="parno">132</span>
<a class="ms" id="p_19Th2_187"></a>
<a class="msdiv" id="msdiv132"></a>
Sājja abbūḷhasallāhaṃ,<br>
Nicchātā parinibbutā;<br>
Buddhaṃ dhammañca saṃghañca,<br>
Upemi saraṇaṃ muniṃ".</p>
</blockquote>
<h5>Vāseṭṭhītherīgāthā</h5>
<blockquote>

<p><span class="parno">133</span>
<a class="ms" id="p_19Th2_189"></a>
<a class="msdiv" id="msdiv133"></a>
"Puttasokenahaṃ aṭṭā,<br>
khittacittā visaññinī;<br>
Naggā pakiṇṇakesī ca,<br>
tena tena vicārihaṃ.</p>

<p><span class="parno">134</span>
<a class="ms" id="p_19Th2_190"></a>
<a class="msdiv" id="msdiv134"></a>
<span class="var" title="vasiṃ (bj)" id="note55">Vīthi</span> sankārakūṭesu,<br>
susāne rathiyāsu ca;<br>
Acariṃ tīṇi vassāni,<br>
khuppipāsāsamappitā.</p>

<p><span class="parno">135</span>
<a class="pts1" id="pts137"></a>
<a class="ms" id="p_19Th2_191"></a>
<a class="msdiv" id="msdiv135"></a>
Athaddasāsiṃ sugataṃ,<br>
nagaraṃ mithilaṃ <span class="var" title="gataṃ (s2, s3, pts1-2, mr)" id="note56">pati</span>;<br>
Adantānaṃ dametāraṃ,<br>
sambuddhamakutobhayaṃ.</p>

<p><span class="parno">136</span>
<a class="ms" id="p_19Th2_192"></a>
<a class="msdiv" id="msdiv136"></a>
Sacittaṃ paṭiladdhāna,<br>
vanditvāna upāvisiṃ;<br>
So me dhammamadesesi,<br>
anukampāya gotamo.</p>

<p><span class="parno">137</span>
<a class="ms" id="p_19Th2_193"></a>
<a class="msdiv" id="msdiv137"></a>
Tassa dhammaṃ suṇitvāna,<br>
pabbajiṃ anagāriyaṃ;<br>
Yuñjantī satthuvacane,<br>
sacchākāsiṃ padaṃ sivaṃ.</p>

<p><span class="parno">138</span>
<a class="ms" id="p_19Th2_194"></a>
<a class="msdiv" id="msdiv138"></a>
Sabbe sokā samucchinnā,<br>
pahīnā etadantikā;<br>
Pariññātā hi me vatthū,<br>
yato sokāna sambhavo"ti.</p>
</blockquote>
<h5>Khemātherīgāthā</h5>
<blockquote>

<p><span class="parno">139</span>
<a class="ms" id="p_19Th2_196"></a>
<a class="msdiv" id="msdiv139"></a>
"Daharā tvaṃ rūpavatī,<br>
ahampi daharo yuvā;<br>
Pañcangikena <span class="var" title="tūrena (mr)" id="note58">turiyena</span>,<br>
ehi kheme ramāmase".</p>

<p><span class="parno">140</span>
<a class="ms" id="p_19Th2_197"></a>
<a class="msdiv" id="msdiv140"></a>
"Iminā pūtikāyena,<br>
āturena pabhangunā;<br>
Aṭṭiyāmi harāyāmi,<br>
kāmataṇhā samūhatā.</p>

<p><span class="parno">141</span>
<a class="ms" id="p_19Th2_198"></a>
<a class="msdiv" id="msdiv141"></a>
Sattisūlūpamā kāmā,<br>
khandhāsaṃ adhikuṭṭanā;<br>
Yaṃ ‘tvaṃ kāmaratiṃ’ brūsi,<br>
‘aratī’ dāni sā mama.</p>

<p><span class="parno">142</span>
<a class="ms" id="p_19Th2_199"></a>
<a class="msdiv" id="msdiv142"></a>
Sabbattha vihatā nandī,<br>
tamokhandho padālito;<br>
Evaṃ jānāhi pāpima,<br>
nihato tvamasi antaka.</p>

<p><span class="parno">143</span>
<a class="ms" id="p_19Th2_200"></a>
<a class="msdiv" id="msdiv143"></a>
Nakkhattāni namassantā,<br>
aggiṃ paricaraṃ vane;<br>
Yathābhuccamajānantā,<br>
bālā suddhimamaññatha.</p>

<p><span class="parno">144</span>
<a class="ms" id="p_19Th2_201"></a>
<a class="msdiv" id="msdiv144"></a>
Ahañca kho namassantī,<br>
sambuddhaṃ purisuttamaṃ;<br>
<span class="var" title="parimuttā (bj, s2, s3, pts1-2)" id="note59">Pamuttā</span> sabbadukkhehi,<br>
satthusāsanakārikā"ti.</p>
</blockquote>
<h5>Sujātātherīgāthā</h5>
<blockquote>

<p><span class="parno">145</span>
<a class="ms" id="p_19Th2_203"></a>
<a class="msdiv" id="msdiv145"></a>
"Alankatā suvasanā,<br>
mālinī candanokkhitā;<br>
Sabbābharaṇasañchannā,<br>
dāsīgaṇapurakkhatā.</p>

<p><span class="parno">146</span>
<a class="ms" id="p_19Th2_204"></a>
<a class="msdiv" id="msdiv146"></a>
Annaṃ pānañca ādāya,<br>
khajjaṃ bhojjaṃ anappakaṃ;<br>
Gehato nikkhamitvāna,<br>
uyyānamabhihārayiṃ.</p>

<p><span class="parno">147</span>
<a class="pts1" id="pts138"></a>
<a class="ms" id="p_19Th2_205"></a>
<a class="msdiv" id="msdiv147"></a>
Tattha ramitvā kīḷitvā,<br>
āgacchantī sakaṃ gharaṃ;<br>
Vihāraṃ daṭṭhuṃ pāvisiṃ,<br>
sākete añjanaṃ vanaṃ.</p>

<p><span class="parno">148</span>
<a class="ms" id="p_19Th2_206"></a>
<a class="msdiv" id="msdiv148"></a>
Disvāna lokapajjotaṃ,<br>
vanditvāna upāvisiṃ;<br>
So me dhammamadesesi,<br>
anukampāya cakkhumā.</p>

<p><span class="parno">149</span>
<a class="ms" id="p_19Th2_207"></a>
<a class="msdiv" id="msdiv149"></a>
Sutvā ca kho mahesissa,<br>
saccaṃ sampaṭivijjhahaṃ;<br>
Tattheva virajaṃ dhammaṃ,<br>
phusayiṃ amataṃ padaṃ.</p>

<p><span class="parno">150</span>
<a class="ms" id="p_19Th2_208"></a>
<a class="msdiv" id="msdiv150"></a>
Tato viññātasaddhammā,<br>
pabbajiṃ anagāriyaṃ;<br>
Tisso vijjā anuppattā,<br>
amoghaṃ buddhasāsanan"ti.</p>
</blockquote>
<h5>Anopamātherīgāthā</h5>
<blockquote>

<p><span class="parno">151</span>
<a class="ms" id="p_19Th2_210"></a>
<a class="msdiv" id="msdiv151"></a>
"Ucce kule ahaṃ jātā,<br>
bahuvitte mahaddhane;<br>
Vaṇṇarūpena sampannā,<br>
dhītā <span class="var" title="meghassa (bj) | meghissa (s2, s3)" id="note60">majjhassa</span> atrajā.</p>

<p><span class="parno">152</span>
<a class="ms" id="p_19Th2_211"></a>
<a class="msdiv" id="msdiv152"></a>
Patthitā rājaputtehi,<br>
<span class="var" title="seṭṭhiputtehi bhijjhitā (bj)" id="note61">seṭṭhiputtehi gijjhitā</span>;<br>
Pitu me pesayī dūtaṃ,<br>
detha mayhaṃ anopamaṃ.</p>

<p><span class="parno">153</span>
<a class="ms" id="p_19Th2_212"></a>
<a class="msdiv" id="msdiv153"></a>
Yattakaṃ tulitā esā,<br>
tuyhaṃ dhītā anopamā;<br>
Tato aṭṭhaguṇaṃ dassaṃ,<br>
hiraññaṃ ratanāni ca.</p>

<p><span class="parno">154</span>
<a class="ms" id="p_19Th2_213"></a>
<a class="msdiv" id="msdiv154"></a>
Sāhaṃ disvāna sambuddhaṃ,<br>
lokajeṭṭhaṃ anuttaraṃ;<br>
Tassa pādāni vanditvā,<br>
ekamantaṃ upāvisiṃ.</p>

<p><span class="parno">155</span>
<a class="ms" id="p_19Th2_214"></a>
<a class="msdiv" id="msdiv155"></a>
So me dhammamadesesi,<br>
anukampāya gotamo;<br>
Nisinnā āsane tasmiṃ,<br>
phusayiṃ tatiyaṃ phalaṃ.</p>

<p><span class="parno">156</span>
<a class="ms" id="p_19Th2_215"></a>
<a class="msdiv" id="msdiv156"></a>
Tato kesāni chetvāna,<br>
pabbajiṃ anagāriyaṃ;<br>
Ajja me sattamī ratti,<br>
yato taṇhā visositā"ti.</p>
</blockquote>
<h5>Mahāpajāpatigotamītherīgāthā</h5>
<blockquote>

<p><span class="parno">157</span>
<a class="ms" id="p_19Th2_217"></a>
<a class="msdiv" id="msdiv157"></a>
"Buddha vīra namo tyatthu,<br>
sabbasattānamuttama;<br>
Yo maṃ dukkhā pamocesi,<br>
aññañca bahukaṃ janaṃ.</p>

<p><span class="parno">158</span>
<a class="ms" id="p_19Th2_218"></a>
<a class="msdiv" id="msdiv158"></a>
Sabbadukkhaṃ pariññātaṃ,<br>
Hetutaṇhā visositā;<q class="open" id="note63" title=" ariyaṭṭhangiko (ka-sī, pā1-2), bhāvitaṭṭhangiko (syā2, syā3)"><br>
Bhāvito aṭṭhangiko</q> maggo,<br>
Nirodho phusito mayā.</p>

<p><span class="parno">159</span>
<a class="pts1" id="pts139."></a>
<a class="ms" id="p_19Th2_219"></a>
<a class="msdiv" id="msdiv159"></a>
Mātā putto pitā bhātā,<br>
ayyakā ca pure ahuṃ;<br>
Yathābhuccamajānantī,<br>
saṃsariṃhaṃ anibbisaṃ.</p>

<p><span class="parno">160</span>
<a class="ms" id="p_19Th2_220"></a>
<a class="msdiv" id="msdiv160"></a>
Diṭṭho hi me so bhagavā,<br>
antimoyaṃ samussayo;<br>
Vikkhīṇo jātisaṃsāro,<br>
natthi dāni punabbhavo.</p>

<p><span class="parno">161</span>
<a class="ms" id="p_19Th2_221"></a>
<a class="msdiv" id="msdiv161"></a>
Āraddhavīriye pahitatte,<br>
Niccaṃ daḷhaparakkame;<br>
Samagge sāvake passe,<br>
Esā buddhāna vandanā.</p>

<p><span class="parno">162</span>
<a class="ms" id="p_19Th2_222"></a>
<a class="msdiv" id="msdiv162"></a>
<span class="var" title="bahunnaṃ (bj)" id="note65">Bahūnaṃ</span> vata atthāya,<br>
Māyā janayi gotamaṃ;<br>
Byādhimaraṇatunnānaṃ,<br>
Dukkhakkhandhaṃ byapānudī"ti.</p>
</blockquote>
<h5>Guttātherīgāthā</h5>
<blockquote>

<p><span class="parno">163</span>
<a class="ms" id="p_19Th2_224"></a>
<a class="msdiv" id="msdiv163"></a>
"Gutte yadatthaṃ pabbajjā,<br>
hitvā puttaṃ vasuṃ piyaṃ;<br>
Tameva anubrūhehi,<br>
mā cittassa vasaṃ gami.</p>

<p><span class="parno">164</span>
<a class="ms" id="p_19Th2_225"></a>
<a class="msdiv" id="msdiv164"></a>
Cittena vañcitā sattā,<br>
mārassa visaye ratā;<br>
Anekajātisaṃsāraṃ,<br>
sandhāvanti aviddasū.</p>

<p><span class="parno">165</span>
<a class="ms" id="p_19Th2_226"></a>
<a class="msdiv" id="msdiv165"></a>
Kāmacchandañca byāpādaṃ,<br>
sakkāyadiṭṭhimeva ca;<br>
Sīlabbataparāmāsaṃ,<br>
vicikicchañca pañcamaṃ.</p>

<p><span class="parno">166</span>
<a class="ms" id="p_19Th2_227"></a>
<a class="msdiv" id="msdiv166"></a>
Saṃyojanāni etāni,<br>
pajahitvāna bhikkhunī;<br>
Orambhāgamanīyāni,<br>
nayidaṃ punarehisi.</p>

<p><span class="parno">167</span>
<a class="ms" id="p_19Th2_228"></a>
<a class="msdiv" id="msdiv167"></a>
Rāgaṃ mānaṃ avijjañca,<br>
uddhaccañca vivajjiya;<br>
Saṃyojanāni chetvāna,<br>
dukkhassantaṃ karissasi.</p>

<p><span class="parno">168</span>
<a class="ms" id="p_19Th2_229"></a>
<a class="msdiv" id="msdiv168"></a>
Khepetvā jātisaṃsāraṃ,<br>
pariññāya punabbhavaṃ;<br>
Diṭṭheva dhamme nicchātā,<br>
upasantā carissatī"ti.</p>
</blockquote>
<h5>Vijayātherīgāthā</h5>
<blockquote>

<p><span class="parno">169</span>
<a class="ms" id="p_19Th2_231"></a>
<a class="msdiv" id="msdiv169"></a>
"Catukkhattuṃ pañcakkhattuṃ,<br>
vihārā upanikkhamiṃ;<br>
Aladdhā cetaso santiṃ,<br>
citte avasavattinī.</p>

<p><span class="parno">170</span>
<a class="ms" id="p_19Th2_232"></a>
<a class="msdiv" id="msdiv170"></a>
Bhikkhuniṃ upasankamma,<br>
sakkaccaṃ paripucchahaṃ;<br>
Sā me dhammamadesesi,<br>
dhātuāyatanāni ca.</p>

<p><span class="parno">171</span>
<a class="pts1" id="pts140."></a>
<a class="ms" id="p_19Th2_233"></a>
<a class="msdiv" id="msdiv171"></a>
Cattāri ariyasaccāni,<br>
indriyāni balāni ca;<br>
Bojjhangaṭṭhangikaṃ maggaṃ,<br>
uttamatthassa pattiyā.</p>

<p><span class="parno">172</span>
<a class="ms" id="p_19Th2_234"></a>
<a class="msdiv" id="msdiv172"></a>
Tassāhaṃ vacanaṃ sutvā,<br>
karontī anusāsaniṃ;<br>
Rattiyā purime yāme,<br>
pubbajātimanussariṃ.</p>

<p><span class="parno">173</span>
<a class="ms" id="p_19Th2_235"></a>
<a class="msdiv" id="msdiv173"></a>
Rattiyā majjhime yāme,<br>
dibbacakkhuṃ visodhayiṃ;<br>
Rattiyā pacchime yāme,<br>
tamokhandhaṃ padālayiṃ.</p>

<p><span class="parno">174</span>
<a class="ms" id="p_19Th2_236"></a>
<a class="msdiv" id="msdiv174"></a>
Pītisukhena ca kāyaṃ,<br>
Pharitvā vihariṃ tadā;<br>
Sattamiyā pāde pasāresiṃ,<br>
Tamokhandhaṃ padāliyā"ti.</p>
</blockquote>

</div><!--end Pali-->

</section>
<div id="nextprev"><a id="previous-sutta" href="../thi/thi5.html"></a><a id="next-sutta" href="../thi/thi7.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikaya</a><a href="../thi/thi.html">Therigatha</a>Chapter 6
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
