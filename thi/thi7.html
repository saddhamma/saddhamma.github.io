<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Therigatha 7</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a class="pressed" href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a class="pressed" href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="topmenu" id="vi"><a href="../vi/vi.html">↓ Vinaya Pitaka</a>
		<ul>
			<li><a href="../vi/kd.html">Khandaka</a></li>
			<li><a href="../vi/bu-vb.html" title="Monk's Rules">Bhikkhu Vibhanga</a></li>
			<li><a href="../vi/bu-pt.html" title="Bhikkhu Pātimokkha">Bhikkhu Pātimokkha</a></li>
			<li><a href="../vi/bi-pt.html" title="Bhikkhunī Pātimokkha">Bhikkhunī Patimokkha</a></li>
			<li><a href="../vi/bi-vb.html" title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code 1</a></li>
      <li><a href="../bmc/bmc2.html">Buddhist Monastic Code 2</a></li>
		</ul>
	</li>
<li class="topmenu" id="bq"><a href="../bq/bq.html">Buddha</a></li>
<li class="topmenu" id="dq"><a href="../dq/dq.html">Dhamma</a></li>
<li class="topmenu" id="sq"><a href="../sq/sq.html">Sangha</a></li>
<li class="topmenu" id="et"><a href="../et/et.html">Training</a></li>
<li class="topmenu" id="es"><a href="../es/es.html">Samadhi</a></li>
<li class="topmenu" id="ev"><a href="../ev/ev.html">Vigilance</a></li>
<li class="topmenu" id="nh"><a href="../nh/nh.html">Noble Hospitality</a></li>
<li class="topmenu" id="nt"><a href="../nt/nt.html">Notes on Dhamma</a></li>
<li class="toplast" id="qa"><a href="../qa/qa.html">Questions & Answers</a></li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Therigatha - The Verses of the Elder Nuns</h2>
<h3>Chapter 7: Groups of Seven Verses</h3>
<div id="metaarea">
<ul class="translator">
<li>A Saddhamma Study Group translation from the Pāḷi text (coming sooner or later).</li>
</ul>
</div>

<section class="raw_sutta">
<div lang="en">
</div><!--end English-->

<div lang="pi">
<h5>Uttarātherīgāthā</h5>
<blockquote>

<p><span class="parno">175</span>
<a class="ms" id="p_19Th2_239"></a>
<a class="msdiv" id="msdiv175"></a>
"Musalāni gahetvāna,<br>
dhaññaṃ koṭṭenti māṇavā;<br>
Puttadārāni posentā,<br>
dhanaṃ vindanti māṇavā.</p>

<p><span class="parno">176</span>
<a class="ms" id="p_19Th2_240"></a>
<a class="msdiv" id="msdiv176"></a>
Ghaṭetha buddhasāsane,<br>
yaṃ katvā nānutappati;<br>
Khippaṃ pādāni dhovitvā,<br>
ekamantaṃ nisīdatha.</p>

<p><span class="parno">177</span>
<a class="ms" id="p_19Th2_241"></a>
<a class="msdiv" id="msdiv177"></a>
Cittaṃ upaṭṭhapetvāna,<br>
ekaggaṃ susamāhitaṃ;<br>
Paccavekkhatha sankhāre,<br>
parato no ca attato".</p>

<p><span class="parno">178</span>
<a class="ms" id="p_19Th2_242"></a>
<a class="msdiv" id="msdiv178"></a>
"Tassāhaṃ vacanaṃ sutvā,<br>
paṭācārānusāsaniṃ;<br>
Pāde pakkhālayitvāna,<br>
ekamante upāvisiṃ.</p>

<p><span class="parno">179</span>
<a class="ms" id="p_19Th2_243"></a>
<a class="msdiv" id="msdiv179"></a>
Rattiyā purime yāme,<br>
pubbajātimanussariṃ;<br>
Rattiyā majjhime yāme,<br>
dibbacakkhuṃ visodhayiṃ.</p>

<p><span class="parno">180</span>
<a class="ms" id="p_19Th2_244"></a>
<a class="msdiv" id="msdiv180"></a>
Rattiyā pacchime yāme,<br>
tamokhandhaṃ padālayiṃ;<br>
Tevijjā atha vuṭṭhāsiṃ,<br>
katā te anusāsanī.</p>

<p><span class="parno">181</span>
<a class="ms" id="p_19Th2_245"></a>
<a class="msdiv" id="msdiv181"></a>
Sakkaṃva devā tidasā,<br>
sangāme aparājitaṃ;<br>
Purakkhatvā vihassāmi,<br>
tevijjāmhi anāsavā".</p>
</blockquote>
<h5>Cālātherīgāthā</h5>
<blockquote>

<p><span class="parno">182</span>
<a class="pts1" id="pts141"></a>
<a class="ms" id="p_19Th2_247"></a>
<a class="msdiv" id="msdiv182"></a>
"Satiṃ upaṭṭhapetvāna,<br>
bhikkhunī bhāvitindriyā;<br>
Paṭivijjhi padaṃ santaṃ,<br>
sankhārūpasamaṃ sukhaṃ".</p>

<p><span class="parno">183</span>
<a class="ms" id="p_19Th2_248"></a>
<a class="msdiv" id="msdiv183"></a>
"Kaṃ nu uddissa muṇḍāsi,<br>
samaṇī viya dissasi;<br>
Na ca rocesi pāsaṇḍe,<br>
kimidaṃ carasi momuhā".</p>

<p><span class="parno">184</span>
<a class="ms" id="p_19Th2_249"></a>
<a class="msdiv" id="msdiv184"></a>
"Ito bahiddhā pāsaṇḍā,<br>
diṭṭhiyo upanissitā;<br>
Na te dhammaṃ vijānanti,<br>
na te dhammassa kovidā.</p>

<p><span class="parno">185</span>
<a class="ms" id="p_19Th2_250"></a>
<a class="msdiv" id="msdiv185"></a>
Atthi sakyakule jāto,<br>
buddho appaṭipuggalo;<br>
So me dhammamadesesi,<br>
diṭṭhīnaṃ samatikkamaṃ.</p>

<p><span class="parno">186</span>
<a class="ms" id="p_19Th2_251"></a>
<a class="msdiv" id="msdiv186"></a>
Dukkhaṃ dukkhasamuppādaṃ,<br>
Dukkhassa ca atikkamaṃ;<br>
Ariyaṃ caṭṭhangikaṃ maggaṃ,<br>
Dukkhūpasamagāminaṃ.</p>

<p><span class="parno">187</span>
<a class="ms" id="p_19Th2_252"></a>
<a class="msdiv" id="msdiv187"></a>
Tassāhaṃ vacanaṃ sutvā,<br>
vihariṃ sāsane ratā;<br>
Tisso vijjā anuppattā,<br>
kataṃ buddhassa sāsanaṃ.</p>

<p><span class="parno">188</span>
<a class="ms" id="p_19Th2_253"></a>
<a class="msdiv" id="msdiv188"></a>
Sabbattha vihatā nandī,<br>
tamokhandho padālito;<br>
Evaṃ jānāhi pāpima,<br>
nihato tvamasi antaka".</p>
</blockquote>
<h5>Upacālātherīgāthā</h5>
<blockquote>

<p><span class="parno">189</span>
<a class="ms" id="p_19Th2_255"></a>
<a class="msdiv" id="msdiv189"></a>
"Satimatī cakkhumatī,<br>
bhikkhunī bhāvitindriyā;<br>
Paṭivijjhi padaṃ santaṃ,<br>
akāpurisasevitaṃ".</p>

<p><span class="parno">190</span>
<a class="ms" id="p_19Th2_256"></a>
<a class="msdiv" id="msdiv190"></a>
"Kiṃ nu jātiṃ na rocesi,<br>
jāto kāmāni bhuñjati;<br>
Bhuñjāhi kāmaratiyo,<br>
māhu pacchānutāpinī".</p>

<p><span class="parno">191</span>
<a class="ms" id="p_19Th2_257"></a>
<a class="msdiv" id="msdiv191"></a>
"Jātassa maraṇaṃ hoti,<br>
hatthapādāna chedanaṃ;<br>
Vadhabandhapariklesaṃ,<br>
jāto dukkhaṃ nigacchati.</p>

<p><span class="parno">192</span>
<a class="ms" id="p_19Th2_258"></a>
<a class="msdiv" id="msdiv192"></a>
Atthi sakyakule jāto,<br>
sambuddho aparājito;<br>
So me dhammamadesesi,<br>
jātiyā samatikkamaṃ.</p>

<p><span class="parno">193</span>
<a class="ms" id="p_19Th2_259"></a>
<a class="msdiv" id="msdiv193"></a>
Dukkhaṃ dukkhasamuppādaṃ,<br>
dukkhassa ca atikkamaṃ;<br>
Ariyaṃ caṭṭhangikaṃ maggaṃ,<br>
dukkhūpasamagāminaṃ.</p>

<p><span class="parno">194</span>
<a class="ms" id="p_19Th2_260"></a>
<a class="msdiv" id="msdiv194"></a>
Tassāhaṃ vacanaṃ sutvā,<br>
vihariṃ sāsane ratā;<br>
Tisso vijjā anuppattā,<br>
kataṃ buddhassa sāsanaṃ.</p>

<p><span class="parno">195</span>
<a class="pts1" id="pts142"></a>
<a class="ms" id="p_19Th2_261"></a>
<a class="msdiv" id="msdiv195"></a>
Sabbattha vihatā nandī,<br>
tamokhandho padālito;<br>
Evaṃ jānāhi pāpima,<br>
nihato tvamasi antaka".</p>
</blockquote>

</div><!--end Pali-->

</section>
<div id="nextprev"><a id="previous-sutta" href="../thi/thi6.html"></a><a id="next-sutta" href="../thi/thi8.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../kn/kn.html">Khuddaka Nikaya</a><a href="../thi/thi.html">Therigatha</a>Chapter 7
</div>
<a id="bottom"></a>
</footer>
<script src="../js/footer.js"></script>
</div><!--container-->
</body>
</html>
