<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Majjhima Nikaya 140</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a class="pressed" href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Majjhima Nikaya</h2>
<h2>MN140: Dhātuvibhangasutta - The Exposition of the Elements</h2>

<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span>
<p>For more copyright information please see: <a href="../home/copyright.html#mn">here.</a></p></span></span></span>
</li>
</ul>
</div>

<section class="raw_sutta">
<div lang="en">
</div>

<div lang="pi">

<p><span class="parno">1</span><a class="wp" id="wp1"></a>
<a id="p_11M_1007" class="ms"></a>
<a class="msdiv" id="msdiv_342"></a>
<span class="evam">Evaṃ me sutaṃ—​</span>   ekaṃ samayaṃ bhagavā magadhesu cārikaṃ caramāno yena rājagahaṃ tadavasari;
yena bhaggavo kumbhakāro tenupasankami; upasankamitvā bhaggavaṃ kumbhakāraṃ
etadavoca: <a class="wp" id="wp2"></a>"sace te, bhaggava, agaru <span class="var" title="viharāma āvesane (bj) | viharāma nivesane (s1-3, km) | viharāmāvesane (pts1) | viharemu nivesane (mr)" id="note476">viharemu āvesane</span> ekarattan"ti. <a class="wp" id="wp3"></a>"Na kho me,
bhante, garu. Atthi cettha pabbajito paṭhamaṃ vāsūpagato. Sace so anujānāti,
viharatha, bhante, yathāsukhan"ti.</p>

<p><span class="parno">2</span>
<a class="pts1" id="pts3.238"></a>
<a id="p_11M_1008" class="ms"></a>
Tena kho pana samayena pukkusāti nāma kulaputto bhagavantaṃ uddissa saddhāya
agārasmā anagāriyaṃ pabbajito. So tasmiṃ <span class="var" title="kumbhakāranivesane (s1-3, km, mr)" id="note477">kumbhakārāvesane</span> paṭhamaṃ vāsūpagato
hoti. Atha kho bhagavā yenāyasmā pukkusāti tenupasankami; upasankamitvā
āyasmantaṃ pukkusātiṃ etadavoca: "sace te, bhikkhu, agaru viharemu āvesane
ekarattan"ti. "<span class="var" title="ūrundaṃ (s1-3, km, pts1) | uruddhaṃ (mr)" id="note478">Urundaṃ</span>, āvuso, kumbhakārāvesanaṃ. Viharatāyasmā
yathāsukhan"ti.</p>

<p><span class="parno">3</span><a class="wp" id="wp4"></a>
<a id="p_11M_1009" class="ms"></a>
Atha kho bhagavā kumbhakārāvesanaṃ pavisitvā ekamantaṃ <span class="var" title="tiṇasantharakaṃ (s1-3, km, pts1)" id="note479">tiṇasanthārakaṃ</span>
paññāpetvā nisīdi pallankaṃ ābhujitvā ujuṃ kāyaṃ paṇidhāya parimukhaṃ satiṃ
upaṭṭhapetvā. Atha kho bhagavā bahudeva rattiṃ nisajjāya vītināmesi. Āyasmāpi
kho pukkusāti bahudeva rattiṃ nisajjāya vītināmesi.</p>

<p><span class="parno">4</span>
<a class="pts1" id="pts3.239"></a>
<a id="p_11M_1010" class="ms"></a>
Atha kho bhagavato etadahosi: "pāsādikaṃ kho ayaṃ kulaputto iriyati. Yannūnāhaṃ
puccheyyan"ti. Atha kho bhagavā āyasmantaṃ pukkusātiṃ etadavoca: <a class="wp" id="wp5"></a>"kaṃsi tvaṃ,
bhikkhu, uddissa pabbajito? Ko vā te satthā? Kassa vā tvaṃ dhammaṃ rocesī"ti?
"Atthāvuso, samaṇo gotamo sakyaputto sakyakulā pabbajito. Taṃ kho pana
bhagavantaṃ gotamaṃ evaṃ kalyāṇo kittisaddo abbhuggato: ‘itipi so bhagavā
arahaṃ sammāsambuddho vijjācaraṇasampanno sugato lokavidū anuttaro
purisadammasārathi satthā devamanussānaṃ buddho bhagavā’ti. Tāhaṃ bhagavantaṃ
uddissa pabbajito. So ca me bhagavā satthā. Tassa cāhaṃ bhagavato dhammaṃ
rocemī"ti. "Kahaṃ pana, bhikkhu, etarahi so bhagavā viharati arahaṃ
sammāsambuddho"ti. "Atthāvuso, uttaresu janapadesu sāvatthi nāma nagaraṃ.
Tattha so bhagavā etarahi viharati arahaṃ sammāsambuddho"ti. "Diṭṭhapubbo pana
te, bhikkhu, so bhagavā; disvā ca pana jāneyyāsī"ti? "Na kho me, āvuso,
diṭṭhapubbo so bhagavā; disvā cāhaṃ na jāneyyan"ti.</p>

<p><span class="parno">5</span><a class="wp" id="wp6"></a>
<a id="p_11M_1011" class="ms"></a>
Atha kho bhagavato etadahosi: "<span class="var" title="mamaṃ khvāyaṃ (bj, s1-3, km) | maṃ khvāyaṃ (pts1)" id="note480">mamañca khvāyaṃ</span> kulaputto uddissa pabbajito.
Yannūnassāhaṃ dhammaṃ deseyyan"ti. Atha kho bhagavā āyasmantaṃ pukkusātiṃ
āmantesi: "dhammaṃ te, bhikkhu, desessāmi. Taṃ suṇāhi, sādhukaṃ manasi karohi;
bhāsissāmī"ti. "Evamāvuso"ti kho āyasmā pukkusāti bhagavato paccassosi. Bhagavā
etadavoca:</p>

<p><span class="parno">6</span><a class="wp" id="wp7"></a>
<a id="p_11M_1012" class="ms"></a>
<a class="msdiv" id="msdiv_343"></a>
"‘<span class="var" title="chaddhāturo (bj)" id="note481">Cha dhāturo</span> ayaṃ, bhikkhu, puriso cha phassāyatano aṭṭhārasa manopavicāro
caturādhiṭṭhāno; yattha ṭhitaṃ maññassavā nappavattanti, maññassave kho pana
nappavattamāne muni santoti vuccati. Paññaṃ nappamajjeyya, saccamanurakkheyya,
cāgamanubrūheyya, santimeva so sikkheyyā’ti—<span class="var" title="chadhātuvibhangassa (bj, s1-3, km, pts1)" id="note482">ayamuddeso dhātuvibhangassa</span>.</p>

<p><span class="parno">7</span><a class="wp" id="wp8"></a>
<a id="p_11M_1013" class="ms"></a>
<a class="msdiv" id="msdiv_344"></a>
‘Cha dhāturo ayaṃ, bhikkhu, puriso’ti—iti kho panetaṃ vuttaṃ. Kiñcetaṃ
paṭicca vuttaṃ?<q class="open" id="note483" title=" etthantare pāṭho sī , pā1 potthakesu"> Chayimā, bhikkhu, dhātuyo</q>—pathavīdhātu, āpodhātu, tejodhātu,
vāyodhātu, ākāsadhātu, viññāṇadhātu. ‘Cha dhāturo ayaṃ, bhikkhu, puriso’ti – 
iti yaṃ taṃ vuttaṃ, idametaṃ paṭicca vuttaṃ.</p>

<p><span class="parno">8</span><a class="wp" id="wp9"></a>
<a id="p_11M_1014" class="ms"></a>
<a class="msdiv" id="msdiv_345"></a>
‘Cha phassāyatano ayaṃ, bhikkhu, puriso’ti—iti kho panetaṃ vuttaṃ. Kiñcetaṃ
paṭicca vuttaṃ? Cakkhusamphassāyatanaṃ, sotasamphassāyatanaṃ,
ghānasamphassāyatanaṃ, jivhāsamphassāyatanaṃ, kāyasamphassāyatanaṃ,
manosamphassāyatanaṃ. ‘Cha phassāyatano ayaṃ, bhikkhu, puriso’ti—iti yaṃ taṃ
vuttaṃ, idametaṃ paṭicca vuttaṃ.</p>

<p><span class="parno">9</span><a class="wp" id="wp10"></a>
<a class="pts1" id="pts3.240"></a>
<a id="p_11M_1015" class="ms"></a>
<a class="msdiv" id="msdiv_346"></a>
‘Aṭṭhārasa manopavicāro ayaṃ, bhikkhu, puriso’ti—iti kho panetaṃ vuttaṃ.
Kiñcetaṃ paṭicca vuttaṃ? Cakkhunā rūpaṃ disvā somanassaṭṭhāniyaṃ rūpaṃ
upavicarati, domanassaṭṭhāniyaṃ rūpaṃ upavicarati, upekkhāṭṭhāniyaṃ rūpaṃ
upavicarati; sotena saddaṃ sutvā … pe … ghānena gandhaṃ ghāyitvā … jivhāya
rasaṃ sāyitvā … kāyena phoṭṭhabbaṃ phusitvā … manasā dhammaṃ viññāya
somanassaṭṭhāniyaṃ dhammaṃ upavicarati, domanassaṭṭhāniyaṃ dhammaṃ upavicarati,
upekkhāṭṭhāniyaṃ dhammaṃ upavicarati—iti cha somanassupavicārā, cha
domanassupavicārā, cha upekkhupavicārā. ‘Aṭṭhārasa manopavicāro ayaṃ, bhikkhu,
puriso’ti—iti yaṃ taṃ vuttaṃ, idametaṃ paṭicca vuttaṃ.</p>

<p><span class="parno">10</span><a class="wp" id="wp11"></a>
<a id="p_11M_1016" class="ms"></a>
<a class="msdiv" id="msdiv_347"></a>
‘Caturādhiṭṭhāno ayaṃ, bhikkhu, puriso’ti—iti kho panetaṃ vuttaṃ. Kiñcetaṃ
paṭicca vuttaṃ? Paññādhiṭṭhāno, saccādhiṭṭhāno, cāgādhiṭṭhāno,
upasamādhiṭṭhāno. ‘Caturādhiṭṭhāno ayaṃ, bhikkhu, puriso’ti—iti yaṃ taṃ
vuttaṃ idametaṃ paṭicca vuttaṃ.</p>

<p><span class="parno">11</span><a class="wp" id="wp12"></a>
<a id="p_11M_1017" class="ms"></a>
<a class="msdiv" id="msdiv_348"></a>
‘Paññaṃ nappamajjeyya, saccamanurakkheyya, cāgamanubrūheyya, santimeva so
sikkheyyā’ti—iti kho panetaṃ vuttaṃ. Kiñcetaṃ paṭicca vuttaṃ? <a class="wp" id="wp13"></a>Kathañca,
bhikkhu, paññaṃ nappamajjati? Chayimā, bhikkhu, dhātuyo—pathavīdhātu,
āpodhātu, tejodhātu, vāyodhātu, ākāsadhātu, viññāṇadhātu.</p>

<p><span class="parno">12</span><a class="wp" id="wp14"></a>
<a id="p_11M_1018" class="ms"></a>
<a class="msdiv" id="msdiv_349"></a>
Katamā ca, bhikkhu, pathavīdhātu? Pathavīdhātu siyā ajjhattikā siyā bāhirā.
Katamā ca, bhikkhu, ajjhattikā pathavīdhātu? Yaṃ ajjhattaṃ paccattaṃ kakkhaḷaṃ
kharigataṃ <span class="var" title="upādiṇṇaṃ (s1, pts1, mr)" id="note485">upādinnaṃ</span>, seyyathidaṃ—kesā lomā nakhā dantā taco maṃsaṃ nhāru
aṭṭhi <span class="var" title="aṭṭhimiñjā (bj, pts1)" id="note486">aṭṭhimiñjaṃ</span> vakkaṃ hadayaṃ yakanaṃ kilomakaṃ pihakaṃ papphāsaṃ antaṃ
antaguṇaṃ udariyaṃ karīsaṃ, yaṃ vā panaññampi kiñci ajjhattaṃ paccattaṃ
kakkhaḷaṃ kharigataṃ upādinnaṃ—ayaṃ vuccati, bhikkhu, ajjhattikā
pathavīdhātu. Yā ceva kho pana ajjhattikā pathavīdhātu yā ca bāhirā
pathavīdhātu pathavīdhāturevesā. ‘Taṃ netaṃ mama nesohamasmi na meso attā’ti – 
evametaṃ yathābhūtaṃ sammappaññāya daṭṭhabbaṃ. Evametaṃ yathābhūtaṃ
sammappaññāya disvā pathavīdhātuyā nibbindati, pathavīdhātuyā cittaṃ virājeti.</p>

<p><span class="parno">13</span><a class="wp" id="wp15"></a>
<a class="pts1" id="pts3.241"></a>
<a id="p_11M_1019" class="ms"></a>
<a class="msdiv" id="msdiv_350"></a>
Katamā ca, bhikkhu, āpodhātu? Āpodhātu siyā ajjhattikā siyā bāhirā. Katamā ca,
bhikkhu, ajjhattikā āpodhātu? Yaṃ ajjhattaṃ paccattaṃ āpo āpogataṃ upādinnaṃ
seyyathidaṃ—pittaṃ semhaṃ pubbo lohitaṃ sedo medo assu vasā kheḷo singhāṇikā
lasikā muttaṃ, yaṃ vā panaññampi kiñci ajjhattaṃ paccattaṃ āpo āpogataṃ
upādinnaṃ—ayaṃ vuccati, bhikkhu, ajjhattikā āpodhātu. Yā ceva kho pana
ajjhattikā āpodhātu yā ca bāhirā āpodhātu āpodhāturevesā. ‘Taṃ netaṃ mama,
nesohamasmi, na meso attā’ti—evametaṃ yathābhūtaṃ sammappaññāya daṭṭhabbaṃ.
Evametaṃ yathābhūtaṃ sammappaññāya disvā āpodhātuyā nibbindati, āpodhātuyā
cittaṃ virājeti.</p>

<p><span class="parno">14</span><a class="wp" id="wp16"></a>
<a id="p_11M_1020" class="ms"></a>
<a class="msdiv" id="msdiv_351"></a>
Katamā ca, bhikkhu, tejodhātu? Tejodhātu siyā ajjhattikā siyā bāhirā. Katamā
ca, bhikkhu, ajjhattikā tejodhātu? Yaṃ ajjhattaṃ paccattaṃ tejo tejogataṃ
upādinnaṃ, seyyathidaṃ—yena ca santappati, yena ca jīrīyati, yena ca
pariḍayhati, yena ca asitapītakhāyitasāyitaṃ sammā pariṇāmaṃ gacchati, yaṃ vā
panaññampi kiñci ajjhattaṃ paccattaṃ tejo tejogataṃ upādinnaṃ—ayaṃ vuccati,
bhikkhu, ajjhattikā tejodhātu. Yā ceva kho pana ajjhattikā tejodhātu yā ca
bāhirā tejodhātu tejodhāturevesā. ‘Taṃ netaṃ mama, nesohamasmi, na meso
attā’ti—evametaṃ yathābhūtaṃ sammappaññāya daṭṭhabbaṃ. Evametaṃ yathābhūtaṃ
sammappaññāya disvā tejodhātuyā nibbindati, tejodhātuyā cittaṃ virājeti.</p>

<p><span class="parno">15</span><a class="wp" id="wp17"></a>
<a id="p_11M_1021" class="ms"></a>
<a class="msdiv" id="msdiv_352"></a>
Katamā ca, bhikkhu, vāyodhātu? Vāyodhātu siyā ajjhattikā siyā bāhirā. Katamā
ca, bhikkhu, ajjhattikā vāyodhātu? Yaṃ ajjhattaṃ paccattaṃ vāyo vāyogataṃ
upādinnaṃ, seyyathidaṃ—uddhangamā vātā adhogamā vātā kucchisayā vātā
<span class="var" title="koṭṭhasayā (bj, s1-3, km, pts1)" id="note487">koṭṭhāsayā</span> vātā angamangānusārino vātā assāso passāso iti, yaṃ vā panaññampi
kiñci ajjhattaṃ paccattaṃ vāyo vāyogataṃ upādinnaṃ—ayaṃ vuccati, bhikkhu,
ajjhattikā vāyodhātu. Yā ceva kho pana ajjhattikā vāyodhātu yā ca bāhirā
vāyodhātu vāyodhāturevesā. ‘Taṃ netaṃ mama, nesohamasmi, na meso attā’ti – 
evametaṃ yathābhūtaṃ sammappaññāya daṭṭhabbaṃ. Evametaṃ yathābhūtaṃ
sammappaññāya disvā vāyodhātuyā nibbindati, vāyodhātuyā cittaṃ virājeti.</p>

<p><span class="parno">16</span><a class="wp" id="wp18"></a>
<a class="pts1" id="pts3.242"></a>
<a id="p_11M_1022" class="ms"></a>
<a class="msdiv" id="msdiv_353"></a>
Katamā ca, bhikkhu, ākāsadhātu? Ākāsadhātu siyā ajjhattikā siyā bāhirā. Katamā
ca, bhikkhu, ajjhattikā ākāsadhātu? Yaṃ ajjhattaṃ paccattaṃ ākāsaṃ ākāsagataṃ
upādinnaṃ, seyyathidaṃ—kaṇṇacchiddaṃ nāsacchiddaṃ mukhadvāraṃ yena ca
asitapītakhāyitasāyitaṃ ajjhoharati, yattha ca asitapītakhāyitasāyitaṃ
santiṭṭhati, yena ca asitapītakhāyitasāyitaṃ <span class="var" title="adhobhāgā (bj, s1-3, km, pts1)" id="note488">adhobhāgaṃ</span> nikkhamati, yaṃ vā
panaññampi kiñci ajjhattaṃ paccattaṃ ākāsaṃ ākāsagataṃ aghaṃ aghagataṃ vivaraṃ
vivaragataṃ asamphuṭṭhaṃ maṃsalohitehi upādinnaṃ—ayaṃ vuccati, bhikkhu,
ajjhattikā ākāsadhātu. Yā ceva kho pana ajjhattikā ākāsadhātu yā ca bāhirā
ākāsadhātu ākāsadhāturevesā. ‘Taṃ netaṃ mama, nesohamasmi, na meso attā’ti – 
evametaṃ yathābhūtaṃ sammappaññāya daṭṭhabbaṃ. Evametaṃ yathābhūtaṃ
sammappaññāya disvā ākāsadhātuyā nibbindati, ākāsadhātuyā cittaṃ virājeti.</p>

<p><span class="parno">17</span><a class="wp" id="wp19"></a>
<a id="p_11M_1023" class="ms"></a>
<a class="msdiv" id="msdiv_354"></a>
Athāparaṃ viññāṇaṃyeva avasissati parisuddhaṃ pariyodātaṃ. <span class="var" title="tena viññāṇena kiñci (s1-3, pts1)" id="note489">Tena ca viññāṇena
kiṃ</span> vijānāti? ‘Sukhan’tipi vijānāti, ‘dukkhan’tipi vijānāti,
‘adukkhamasukhan’tipi vijānāti. Sukhavedaniyaṃ, bhikkhu, phassaṃ paṭicca
uppajjati sukhā vedanā. So sukhaṃ vedanaṃ vedayamāno ‘sukhaṃ vedanaṃ
vedayāmī’ti pajānāti. ‘Tasseva sukhavedaniyassa phassassa nirodhā yaṃ tajjaṃ
vedayitaṃ sukhavedaniyaṃ phassaṃ paṭicca uppannā sukhā vedanā sā nirujjhati, sā
vūpasammatī’ti pajānāti.</p>

<p><span class="parno">18</span>
<a id="p_11M_1024" class="ms"></a>
<a class="msdiv" id="msdiv_355"></a>
Dukkhavedaniyaṃ, bhikkhu, phassaṃ paṭicca uppajjati dukkhā vedanā. So dukkhaṃ
vedanaṃ vedayamāno ‘dukkhaṃ vedanaṃ vedayāmī’ti pajānāti. ‘Tasseva
dukkhavedaniyassa phassassa nirodhā yaṃ tajjaṃ vedayitaṃ dukkhavedaniyaṃ
phassaṃ paṭicca uppannā dukkhā vedanā sā nirujjhati, sā vūpasammatī’ti
pajānāti.</p>

<p><span class="parno">19</span>
<a id="p_11M_1025" class="ms"></a>
<a class="msdiv" id="msdiv_356"></a>
Adukkhamasukhavedaniyaṃ, bhikkhu, phassaṃ paṭicca uppajjati adukkhamasukhā
vedanā. So adukkhamasukhaṃ vedanaṃ vedayamāno ‘adukkhamasukhaṃ vedanaṃ
vedayāmī’ti pajānāti. ‘Tasseva adukkhamasukhavedaniyassa phassassa nirodhā
yaṃ tajjaṃ vedayitaṃ adukkhamasukhavedaniyaṃ phassaṃ paṭicca uppannā
adukkhamasukhā vedanā sā nirujjhati, sā vūpasammatī’ti pajānāti.</p>
<hr>

<p><span class="parno">20</span>
<a class="pts1" id="pts3.243"></a>
<a id="p_11M_1026" class="ms"></a>
<a class="msdiv" id="msdiv_357"></a>
Seyyathāpi, bhikkhu, dvinnaṃ kaṭṭhānaṃ <span class="var" title="samphassa (bj, pts1) | sanghaṭā (s1-3, km)" id="note490">sanghaṭṭā</span> samodhānā usmā jāyati, tejo
abhinibbattati, tesaṃyeva dvinnaṃ kaṭṭhānaṃ <span class="var" title="nānākatavinibbhogā (^sn12.62#1 [62. Dutiyaassutavāsutta])" id="note491">nānābhāvā vinikkhepā</span> yā tajjā usmā
sā nirujjhati, sā vūpasammati; evameva kho, bhikkhu, sukhavedaniyaṃ phassaṃ
paṭicca uppajjati sukhā vedanā. So sukhaṃ vedanaṃ vedayamāno ‘sukhaṃ vedanaṃ
vedayāmī’ti pajānāti. ‘Tasseva sukhavedaniyassa phassassa nirodhā yaṃ tajjaṃ
vedayitaṃ sukhavedaniyaṃ phassaṃ paṭicca uppannā sukhā vedanā sā nirujjhati, sā
vūpasammatī’ti pajānāti.</p>

<p><span class="parno">21</span>
<a id="p_11M_1027" class="ms"></a>
<a class="msdiv" id="msdiv_358"></a>
Dukkhavedaniyaṃ, bhikkhu, phassaṃ paṭicca uppajjati dukkhā vedanā. So dukkhaṃ
vedanaṃ vedayamāno ‘dukkhaṃ vedanaṃ vedayāmī’ti pajānāti. ‘Tasseva
dukkhavedaniyassa phassassa nirodhā yaṃ tajjaṃ vedayitaṃ dukkhavedaniyaṃ
phassaṃ paṭicca uppannā dukkhā vedanā sā nirujjhati, sā vūpasammatī’ti
pajānāti.</p>

<p><span class="parno">22</span>
<a id="p_11M_1028" class="ms"></a>
<a class="msdiv" id="msdiv_359"></a>
Adukkhamasukhavedaniyaṃ, bhikkhu, phassaṃ paṭicca uppajjati adukkhamasukhā
vedanā. So adukkhamasukhaṃ vedanaṃ vedayamāno ‘adukkhamasukhaṃ vedanaṃ
vedayāmī’ti pajānāti. ‘Tasseva adukkhamasukhavedaniyassa phassassa nirodhā
yaṃ tajjaṃ vedayitaṃ adukkhamasukhavedaniyaṃ phassaṃ paṭicca uppannā
adukkhamasukhā vedanā sā nirujjhati, sā vūpasammatī’ti pajānāti.</p>
<hr>

<p><span class="parno">23</span><a class="wp" id="wp20"></a>
<a id="p_11M_1029" class="ms"></a>
<a class="msdiv" id="msdiv_360"></a>
Athāparaṃ upekkhāyeva avasissati parisuddhā pariyodātā mudu ca kammaññā ca
pabhassarā ca. Seyyathāpi, bhikkhu, dakkho suvaṇṇakāro vā suvaṇṇakārantevāsī vā
ukkaṃ bandheyya, ukkaṃ bandhitvā ukkāmukhaṃ ālimpeyya, ukkāmukhaṃ ālimpetvā
saṇḍāsena jātarūpaṃ gahetvā ukkāmukhe pakkhipeyya, tamenaṃ kālena kālaṃ
abhidhameyya, kālena kālaṃ udakena paripphoseyya, kālena kālaṃ ajjhupekkheyya,
taṃ hoti <span class="var" title="jātarūpaṃ dhantaṃ (bj, pts1)" id="note492">jātarūpaṃ</span><q class="open" id="note493" title=" etthantare pāṭho syā1-3 potthakesu"> sudhantaṃ niddhantaṃ</q> <span class="var" title="nihataṃ (si, s1-3, km, mr)" id="note495">nīhaṭaṃ</span> <span class="var" title="nihaṭakasāvaṃ (bj) | nihatakasāvaṃ (mr)" id="note496">ninnītakasāvaṃ</span> mudu ca
kammaññañca pabhassarañca, yassā yassā ca piḷandhanavikatiyā ākankhati—yadi
<span class="var" title="pavaddhikāya (bj) | pavaṭṭikāya (s1-3, pts1)" id="note497">paṭṭikāya</span> yadi kuṇḍalāya yadi gīveyyakāya yadi suvaṇṇamālāya tañcassa atthaṃ
anubhoti; evameva kho, bhikkhu, athāparaṃ upekkhāyeva avasissati parisuddhā
pariyodātā mudu ca kammaññā ca pabhassarā ca.</p>

<p><span class="parno">24</span><a class="wp" id="wp21"></a>
<a class="pts1" id="pts3.244"></a>
<a id="p_11M_1030" class="ms"></a>
<a class="msdiv" id="msdiv_361"></a>
So evaṃ pajānāti: ‘imañce ahaṃ upekkhaṃ evaṃ parisuddhaṃ evaṃ pariyodātaṃ
ākāsānañcāyatanaṃ upasaṃhareyyaṃ, tadanudhammañca cittaṃ bhāveyyaṃ. Evaṃ me
ayaṃ upekkhā tannissitā tadupādānā ciraṃ dīghamaddhānaṃ tiṭṭheyya. Imañce ahaṃ
upekkhaṃ evaṃ parisuddhaṃ evaṃ pariyodātaṃ viññāṇañcāyatanaṃ upasaṃhareyyaṃ,
tadanudhammañca cittaṃ bhāveyyaṃ. Evaṃ me ayaṃ upekkhā tannissitā tadupādānā
ciraṃ dīghamaddhānaṃ tiṭṭheyya. Imañce ahaṃ upekkhaṃ evaṃ parisuddhaṃ evaṃ
pariyodātaṃ ākiñcaññāyatanaṃ upasaṃhareyyaṃ, tadanudhammañca cittaṃ bhāveyyaṃ.
Evaṃ me ayaṃ upekkhā tannissitā tadupādānā ciraṃ dīghamaddhānaṃ tiṭṭheyya.
Imañce ahaṃ upekkhaṃ evaṃ parisuddhaṃ evaṃ pariyodātaṃ nevasaññānāsaññāyatanaṃ
upasaṃhareyyaṃ, tadanudhammañca cittaṃ bhāveyyaṃ. Evaṃ me ayaṃ upekkhā
tannissitā tadupādānā ciraṃ dīghamaddhānaṃ tiṭṭheyyā’ti.</p>
<hr>

<p><span class="parno">25</span><a class="wp" id="wp22"></a>
<a id="p_11M_1031" class="ms"></a>
<a class="msdiv" id="msdiv_362"></a>
So evaṃ pajānāti: ‘imañce ahaṃ upekkhaṃ evaṃ parisuddhaṃ evaṃ pariyodātaṃ
ākāsānañcāyatanaṃ upasaṃhareyyaṃ, tadanudhammañca cittaṃ bhāveyyaṃ;
sankhatametaṃ. Imañce ahaṃ upekkhaṃ evaṃ parisuddhaṃ evaṃ pariyodātaṃ
viññāṇañcāyatanaṃ upasaṃhareyyaṃ, tadanudhammañca cittaṃ bhāveyyaṃ;
sankhatametaṃ. Imañce ahaṃ upekkhaṃ evaṃ parisuddhaṃ evaṃ pariyodātaṃ
ākiñcaññāyatanaṃ upasaṃhareyyaṃ, tadanudhammañca cittaṃ bhāveyyaṃ;
sankhatametaṃ. Imañce ahaṃ upekkhaṃ evaṃ parisuddhaṃ evaṃ pariyodātaṃ
nevasaññānāsaññāyatanaṃ upasaṃhareyyaṃ, tadanudhammañca cittaṃ bhāveyyaṃ;
sankhatametan’ti.</p>

<p><span class="parno">26</span>
<a id="p_11M_1032" class="ms"></a>
So neva taṃ abhisankharoti, na abhisañcetayati bhavāya vā vibhavāya vā. So
anabhisankharonto anabhisañcetayanto bhavāya vā vibhavāya vā na kiñci loke
upādiyati, anupādiyaṃ na paritassati, aparitassaṃ paccattaṃyeva parinibbāyati.
‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti
pajānāti.</p>

<p><span class="parno">27</span><a class="wp" id="wp23"></a>
<a id="p_11M_1033" class="ms"></a>
<a class="msdiv" id="msdiv_363"></a>
So sukhañce vedanaṃ vedeti, ‘sā aniccā’ti pajānāti, ‘anajjhositā’ti pajānāti,
‘anabhinanditā’ti pajānāti. Dukkhañce vedanaṃ vedeti, ‘sā aniccā’ti pajānāti,
‘anajjhositā’ti pajānāti, ‘anabhinanditā’ti pajānāti. Adukkhamasukhañce vedanaṃ
vedeti, ‘sā aniccā’ti pajānāti, ‘anajjhositā’ti pajānāti, ‘anabhinanditā’ti
pajānāti.</p>

<p><span class="parno">28</span><a class="wp" id="wp24"></a>
<a class="pts1" id="pts3.245"></a>
<a id="p_11M_1034" class="ms"></a>
<a class="msdiv" id="msdiv_364"></a>
So sukhañce vedanaṃ vedeti, visaṃyutto naṃ vedeti; dukkhañce vedanaṃ vedeti,
visaṃyutto naṃ vedeti; adukkhamasukhañce vedanaṃ vedeti, visaṃyutto naṃ vedeti.
So kāyapariyantikaṃ vedanaṃ vedayamāno ‘kāyapariyantikaṃ vedanaṃ vedayāmī’ti
pajānāti, jīvitapariyantikaṃ vedanaṃ vedayamāno ‘jīvitapariyantikaṃ vedanaṃ
vedayāmī’ti pajānāti, ‘kāyassa bhedā paraṃ maraṇā uddhaṃ jīvitapariyādānā
idheva sabbavedayitāni anabhinanditāni sītībhavissantī’ti pajānāti.</p>

<p><span class="parno">29</span>
<a id="p_11M_1035" class="ms"></a>
<a class="msdiv" id="msdiv_365"></a>
Seyyathāpi, bhikkhu, telañca paṭicca vaṭṭiñca paṭicca telappadīpo jhāyati;
tasseva telassa ca vaṭṭiyā ca pariyādānā aññassa ca <span class="var" title="anupāhārā (bj, pts1) | anupādānā (si, mr)" id="note498">anupahārā</span> anāhāro
nibbāyati; evameva kho, bhikkhu, kāyapariyantikaṃ vedanaṃ vedayamāno
‘kāyapariyantikaṃ vedanaṃ vedayāmī’ti pajānāti, jīvitapariyantikaṃ vedanaṃ
vedayamāno ‘jīvitapariyantikaṃ vedanaṃ vedayāmī’ti pajānāti, ‘kāyassa bhedā
paraṃ maraṇā uddhaṃ jīvitapariyādānā idheva sabbavedayitāni anabhinanditāni
sītībhavissantī’ti pajānāti. <a class="wp" id="wp25"></a>Tasmā evaṃ samannāgato bhikkhu iminā paramena
paññādhiṭṭhānena samannāgato hoti. Esā hi, bhikkhu, paramā ariyā paññā
yadidaṃ—sabbadukkhakkhaye ñāṇaṃ.</p>

<p><span class="parno">30</span><a class="wp" id="wp26"></a>
<a id="p_11M_1036" class="ms"></a>
<a class="msdiv" id="msdiv_366"></a>
Tassa sā vimutti sacce ṭhitā akuppā hoti. Tañhi, bhikkhu, musā yaṃ mosadhammaṃ,
taṃ saccaṃ yaṃ amosadhammaṃ nibbānaṃ. Tasmā evaṃ samannāgato bhikkhu iminā
paramena saccādhiṭṭhānena samannāgato hoti. Etañhi, bhikkhu, paramaṃ
ariyasaccaṃ yadidaṃ—amosadhammaṃ nibbānaṃ.</p>

<p><span class="parno">31</span><a class="wp" id="wp27"></a>
<a id="p_11M_1037" class="ms"></a>
<a class="msdiv" id="msdiv_367"></a>
Tasseva kho pana pubbe aviddasuno upadhī honti samattā samādinnā. Tyāssa pahīnā
honti ucchinnamūlā tālāvatthukatā anabhāvankatā āyatiṃ anuppādadhammā. Tasmā
evaṃ samannāgato bhikkhu iminā paramena cāgādhiṭṭhānena samannāgato hoti. Eso
hi, bhikkhu, paramo ariyo cāgo yadidaṃ—sabbūpadhipaṭinissaggo.</p>
<hr>

<p><span class="parno">32</span><a class="wp" id="wp28"></a>
<a class="pts1" id="pts3.246"></a>
<a id="p_11M_1038" class="ms"></a>
<a class="msdiv" id="msdiv_368"></a>
Tasseva kho pana pubbe aviddasuno abhijjhā hoti chando sārāgo. Svāssa pahīno
hoti ucchinnamūlo tālāvatthukato anabhāvankato āyatiṃ anuppādadhammo. Tasseva
kho pana pubbe aviddasuno āghāto hoti byāpādo sampadoso. Svāssa pahīno hoti
ucchinnamūlo tālāvatthukato anabhāvankato āyatiṃ anuppādadhammo. Tasseva kho
pana pubbe aviddasuno avijjā hoti sammoho. Svāssa pahīno hoti ucchinnamūlo
tālāvatthukato anabhāvankato āyatiṃ anuppādadhammo. Tasmā evaṃ samannāgato
bhikkhu iminā paramena upasamādhiṭṭhānena samannāgato hoti. Eso hi, bhikkhu,
paramo ariyo upasamo yadidaṃ—rāgadosamohānaṃ upasamo. <a class="wp" id="wp29"></a>‘Paññaṃ nappamajjeyya,
saccamanurakkheyya, cāgamanubrūheyya, santimeva so sikkheyyā’ti—iti yaṃ taṃ
vuttaṃ, idametaṃ paṭicca vuttaṃ.</p>

<p><span class="parno">33</span><a class="wp" id="wp30"></a>
<a id="p_11M_1039" class="ms"></a>
<a class="msdiv" id="msdiv_369"></a>
‘Yattha ṭhitaṃ maññassavā nappavattanti, maññassave kho pana nappavattamāne
muni santoti vuccatī’ti—iti kho panetaṃ vuttaṃ. Kiñcetaṃ paṭicca vuttaṃ?
‘<a class="wp" id="wp31"></a>Asmī’ti, bhikkhu, maññitametaṃ, ‘ayamahamasmī’ti maññitametaṃ, ‘bhavissan’ti
maññitametaṃ, ‘na bhavissan’ti maññitametaṃ, ‘rūpī bhavissan’ti maññitametaṃ,
‘arūpī bhavissan’ti maññitametaṃ, ‘saññī bhavissan’ti maññitametaṃ, ‘asaññī
bhavissan’ti maññitametaṃ, ‘nevasaññīnāsaññī bhavissan’ti maññitametaṃ.
Maññitaṃ, bhikkhu, rogo maññitaṃ gaṇḍo maññitaṃ sallaṃ. Sabbamaññitānaṃ tveva,
bhikkhu, samatikkamā muni santoti vuccati. Muni kho pana, bhikkhu, santo na
jāyati, na jīyati, na mīyati, na kuppati, na piheti. Tañhissa, bhikkhu, natthi
yena jāyetha, ajāyamāno kiṃ jīyissati, ajīyamāno kiṃ mīyissati, amīyamāno kiṃ
kuppissati, akuppamāno <span class="var" title="kiṃ (mr)" id="note500">kissa</span> pihessati? <a class="wp" id="wp32"></a>‘Yattha ṭhitaṃ maññassavā
nappavattanti, maññassave kho pana nappavattamāne muni santoti vuccatī’ti—iti
yaṃ taṃ vuttaṃ, idametaṃ paṭicca vuttaṃ. Imaṃ kho me tvaṃ, bhikkhu, saṃkhittena
chadhātuvibhangaṃ dhārehī"ti.</p>

<p><span class="parno">34</span><a class="wp" id="wp33"></a>
<a class="pts1" id="pts3.247"></a>
<a id="p_11M_1040" class="ms"></a>
<a class="msdiv" id="msdiv_370"></a>
Atha kho āyasmā pukkusāti: "satthā kira me anuppatto, sugato kira me anuppatto,
sammāsambuddho kira me anuppatto"ti uṭṭhāyāsanā ekaṃsaṃ cīvaraṃ katvā bhagavato
pādesu sirasā nipatitvā bhagavantaṃ etadavoca: "accayo maṃ, bhante, accagamā
yathābālaṃ yathāmūḷhaṃ yathāakusalaṃ, yohaṃ bhagavantaṃ āvusovādena
samudācaritabbaṃ amaññissaṃ. Tassa me, bhante, bhagavā accayaṃ accayato
paṭiggaṇhātu āyatiṃ saṃvarāyā"ti. "Taggha tvaṃ, bhikkhu, accayo accagamā
yathābālaṃ yathāmūḷhaṃ yathāakusalaṃ, yaṃ maṃ tvaṃ āvusovādena samudācaritabbaṃ
amaññittha. Yato ca kho tvaṃ, bhikkhu, accayaṃ accayato disvā yathādhammaṃ
paṭikarosi, taṃ te mayaṃ paṭiggaṇhāma. Vuddhihesā, bhikkhu, ariyassa vinaye yo
accayaṃ accayato disvā yathādhammaṃ paṭikaroti, āyatiṃ saṃvaraṃ āpajjatī"ti.
<a class="wp" id="wp34"></a>"Labheyyāhaṃ, bhante, bhagavato santike upasampadan"ti. "Paripuṇṇaṃ pana te,
bhikkhu, pattacīvaran"ti? "Na kho me, bhante, paripuṇṇaṃ pattacīvaran"ti. "Na
kho, bhikkhu, tathāgatā aparipuṇṇapattacīvaraṃ upasampādentī"ti.</p>

<p><span class="parno">35</span><a class="wp" id="wp35"></a>
<a id="p_11M_1041" class="ms"></a>
Atha kho āyasmā pukkusāti bhagavato bhāsitaṃ abhinanditvā anumoditvā
uṭṭhāyāsanā bhagavantaṃ abhivādetvā padakkhiṇaṃ katvā pattacīvarapariyesanaṃ
pakkāmi.</p>

<p><span class="parno">36</span>
<a id="p_11M_1042" class="ms"></a>
Atha kho āyasmantaṃ pukkusātiṃ pattacīvarapariyesanaṃ carantaṃ<q class="open" id="note501" title=" bhantagāvī (sī , pā1), vibhantagāvī (ka-sī), gāvī (syā1-3, kaṃ)"> vibbhantā gāvī</q>
jīvitā voropesi. <a class="wp" id="wp36"></a>Atha kho sambahulā bhikkhū yena bhagavā tenupasankamiṃsu;
upasankamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā
kho te bhikkhū bhagavantaṃ etadavocuṃ: "yo so, bhante, pukkusāti nāma kulaputto
bhagavatā saṃkhittena ovādena ovadito so kālankato. Tassa kā gati, ko
abhisamparāyo"ti? "Paṇḍito, bhikkhave, pukkusāti kulaputto paccapādi
dhammassānudhammaṃ, na ca maṃ dhammādhikaraṇaṃ <span class="var" title="viheṭhesi (bj, s1-3, km, pts1) | viheseti (mr)" id="note503">vihesesi</span>. Pukkusāti, bhikkhave,
kulaputto pañcannaṃ orambhāgiyānaṃ saṃyojanānaṃ parikkhayā opapātiko tattha
parinibbāyī anāvattidhammo tasmā lokā"ti.</p>

<p><span class="parno">37</span>
<a id="p_11M_1043" class="ms"></a>
Idamavoca bhagavā. Attamanā te bhikkhū bhagavato bhāsitaṃ abhinandunti.</p>
<p class="endsection">Dhātuvibhangasuttaṃ niṭṭhitaṃ dasamaṃ.</p>
</div>
</section>
<div id="nextprev"><a id="previous-sutta" href="./mn139.html"></a><a id="next-sutta" href="./mn141.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../mn/mn.html">Majjhima Nikāya</a>MN140: Dhātuvibhangasutta
</div>
<a id="bottom"></a>
</footer>
</div><!--container-->
<script src="../js/footer.js"></script>
</body>
</html>
