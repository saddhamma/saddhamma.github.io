<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Majjhima Nikaya 86</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a class="pressed" href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Majjhima Nikaya</h2>
<h2>MN86: Angulimālasutta - On Angulimāla</h2>

<div id="metaarea">
<ul class="translator">
<li><span>Translated from the Pali by Ebo Croffie (coming sooner or later).</span>
<p>For more copyright information please see: <a href="../home/copyright.html#mn">here.</a></p></span></span></span>
</li>
</ul>
</div>

<section class="raw_sutta">
<div lang="en">
</div>

<div lang="pi">

<p><span class="parno">1</span><a class="wp" id="wp1"></a>
<a class="pts1" id="pts2.98"></a>
<a id="p_10M_994" class="ms"></a>
<a class="msdiv" id="msdiv_347"></a>
<span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.
<a class="wp" id="wp2"></a>Tena kho pana samayena rañño pasenadissa kosalassa vijite coro angulimālo nāma
hoti luddo lohitapāṇi hatapahate niviṭṭho adayāpanno pāṇabhūtesu. Tena gāmāpi
agāmā katā, nigamāpi anigamā katā, janapadāpi ajanapadā katā. So manusse
vadhitvā vadhitvā angulīnaṃ mālaṃ dhāreti. <a class="wp" id="wp3"></a>Atha kho bhagavā pubbaṇhasamayaṃ
nivāsetvā pattacīvaramādāya sāvatthiṃ piṇḍāya pāvisi. Sāvatthiyaṃ piṇḍāya
caritvā pacchābhattaṃ piṇḍapātapaṭikkanto senāsanaṃ saṃsāmetvā
pattacīvaramādāya yena coro angulimālo tenaddhānamaggaṃ paṭipajji. Addasāsuṃ
kho gopālakā pasupālakā kassakā pathāvino bhagavantaṃ yena coro angulimālo
tenaddhānamaggapaṭipannaṃ. Disvāna bhagavantaṃ etadavocuṃ: "mā, samaṇa, etaṃ
maggaṃ paṭipajji. Etasmiṃ, samaṇa, magge coro angulimālo nāma luddo lohitapāṇi
hatapahate niviṭṭho adayāpanno pāṇabhūtesu. Tena gāmāpi agāmā katā, nigamāpi
anigamā katā, janapadāpi ajanapadā katā. So manusse vadhitvā vadhitvā angulīnaṃ
mālaṃ dhāreti. Etañhi, samaṇa, maggaṃ dasapi purisā vīsampi purisā tiṃsampi
purisā cattārīsampi purisā paññāsampi purisā sankaritvā <span class="var" title="saṃharitvā saṃharitvā (bj, pts1) | sangaritvā (s1-3, km)" id="note496">sankaritvā</span>
paṭipajjanti. Tepi corassa angulimālassa hatthatthaṃ gacchantī"ti. Evaṃ vutte,
bhagavā tuṇhībhūto agamāsi.</p>
<hr>

<p><span class="parno">2</span>
<a id="p_10M_995" class="ms"></a>
Dutiyampi kho gopālakā … pe … tatiyampi kho gopālakā pasupālakā kassakā
pathāvino bhagavantaṃ etadavocuṃ: "mā, samaṇa, etaṃ maggaṃ paṭipajji, etasmiṃ
samaṇa magge coro angulimālo nāma luddo lohitapāṇi hatapahate niviṭṭho
adayāpanno pāṇabhūtesu, tena gāmāpi agāmā katā, nigamāpi anigamā katā,
janapadāpi ajanapadā katā. So manusse vadhitvā vadhitvā angulīnaṃ mālaṃ
dhāreti. Etañhi samaṇa maggaṃ dasapi purisā vīsampi purisā tiṃsampi purisā
cattārīsampi purisā paññāsampi purisā sankaritvā sankaritvā paṭipajjanti. Tepi
corassa angulimālassa hatthatthaṃ gacchantī"ti.</p>
<hr>

<p><span class="parno">3</span><a class="wp" id="wp4"></a>
<a class="pts1" id="pts2.99"></a>
<a id="p_10M_996" class="ms"></a>
<a class="msdiv" id="msdiv_348"></a>
Atha kho bhagavā tuṇhībhūto agamāsi. Addasā kho coro angulimālo bhagavantaṃ
dūratova āgacchantaṃ. Disvānassa etadahosi: "acchariyaṃ vata bho, abbhutaṃ vata
bho. Imañhi maggaṃ dasapi purisā vīsampi purisā tiṃsampi purisā cattārīsampi
purisā paññāsampi purisā sankaritvā sankaritvā paṭipajjanti. Tepi mama
hatthatthaṃ gacchanti. Atha ca panāyaṃ samaṇo eko adutiyo pasayha maññe
āgacchati. Yannūnāhaṃ imaṃ samaṇaṃ jīvitā voropeyyan"ti.</p>

<p><span class="parno">4</span><a class="wp" id="wp5"></a>
<a id="p_10M_997" class="ms"></a>
Atha kho coro angulimālo asicammaṃ gahetvā dhanukalāpaṃ sannayhitvā bhagavantaṃ
piṭṭhito piṭṭhito anubandhi. Atha kho bhagavā tathārūpaṃ iddhābhisankhāraṃ
<span class="var" title="abhisankhāresi (s1-3, km, mr)" id="note497">abhisankhāsi</span> yathā coro angulimālo bhagavantaṃ pakatiyā gacchantaṃ sabbathāmena
gacchanto na sakkoti sampāpuṇituṃ. Atha kho corassa angulimālassa etadahosi:
"acchariyaṃ vata bho, abbhutaṃ vata bho. Ahañhi pubbe hatthimpi dhāvantaṃ
anupatitvā gaṇhāmi, assampi dhāvantaṃ anupatitvā gaṇhāmi, rathampi dhāvantaṃ
anupatitvā gaṇhāmi, migampi dhāvantaṃ anupatitvā gaṇhāmi; atha ca panāhaṃ imaṃ
samaṇaṃ pakatiyā gacchantaṃ sabbathāmena gacchanto na sakkomi sampāpuṇitun"ti.
Ṭhitova bhagavantaṃ etadavoca: "tiṭṭha, tiṭṭha, samaṇā"ti. "Ṭhito ahaṃ,
angulimāla, tvañca tiṭṭhā"ti. Atha kho corassa angulimālassa etadahosi: "ime
kho samaṇā sakyaputtiyā saccavādino saccapaṭiññā. Atha panāyaṃ samaṇo gacchaṃ
yevāha: ‘ṭhito ahaṃ, angulimāla, tvañca tiṭṭhā’ti. Yannūnāhaṃ imaṃ samaṇaṃ
puccheyyan"ti.</p>
<hr>

<p><span class="parno">5</span><a class="wp" id="wp6"></a>
<a id="p_10M_998" class="ms"></a>
<a class="msdiv" id="msdiv_349"></a>
Atha kho coro angulimālo bhagavantaṃ gāthāya ajjhabhāsi: </p>
<blockquote>

<p><span class="parno">6</span>
<a id="p_10M_999" class="ms"></a>
"Gacchaṃ vadesi samaṇa ṭhitomhi,<br>
Mamañca brūsi ṭhitamaṭṭhitoti;<br>
Pucchāmi taṃ samaṇa etamatthaṃ,<br>
Kathaṃ ṭhito tvaṃ ahamaṭṭhitomhī"ti.
</p>

<p><span class="parno">7</span>
<a id="p_10M_1000" class="ms"></a>
"Ṭhito ahaṃ angulimāla sabbadā,<br>
Sabbesu bhūtesu nidhāya daṇḍaṃ;<br>
Tuvañca pāṇesu asaññatosi,<br>
Tasmā ṭhitohaṃ tuvamaṭṭhitosī"ti.
</p>

<p><span class="parno">8</span>
<a class="pts1" id="pts2.100"></a>
<a id="p_10M_1001" class="ms"></a>
"Cirassaṃ vata me mahito mahesī,<br>
<span class="var" title="mahāvanaṃ samaṇoyaṃ paccupādi (bj) | mahāvanaṃ samaṇa paccupādi (s1-3, km) | mahāvanaṃ samaṇoyaṃ paccavādi (pts1)" id="note499">Mahāvanaṃ pāpuṇi saccavādī</span>;<br>
<span class="var" title="sohaṃ carissāpi pahassaṃ pāpaṃ (bj) | sohaṃ cirassāpi pahāssaṃ pāpaṃ (si) | sohaṃ carissāmi pajahissa pāpaṃ (s1-3, km) | sohaṃ cirassā pahāssaṃ pāpaṃ (pts1)" id="note500">Sohaṃ carissāmi pahāya pāpaṃ</span>,<br>
Sutvāna gāthaṃ tava dhammayuttaṃ".
</p>

<p><span class="parno">9</span>
<a id="p_10M_1002" class="ms"></a>
Itveva coro asimāvudhañca,<br>
Sobbhe papāte narake <span class="var" title="anvakāsi ()" id="note501">akiri</span>;<br>
Avandi coro sugatassa pāde,<br>
Tattheva naṃ pabbajjaṃ ayāci.
</p>

<p><span class="parno">10</span>
<a id="p_10M_1003" class="ms"></a>
Buddho ca kho kāruṇiko mahesi,<br>
Yo satthā lokassa sadevakassa;<br>
"Tamehi bhikkhū"ti tadā avoca,<br>
Eseva tassa ahu bhikkhubhāvoti.
</p>
</blockquote>

<p><span class="parno">11</span><a class="wp" id="wp7"></a>
<a id="p_10M_1004" class="ms"></a>
<a class="msdiv" id="msdiv_350"></a>
Atha kho bhagavā āyasmatā angulimālena pacchāsamaṇena yena sāvatthi tena
cārikaṃ pakkāmi. Anupubbena cārikaṃ caramāno yena sāvatthi tadavasari. Tatra
sudaṃ bhagavā sāvatthiyaṃ viharati jetavane anāthapiṇḍikassa ārāme. <a class="wp" id="wp8"></a>Tena kho
pana samayena rañño pasenadissa kosalassa antepuradvāre mahājanakāyo
sannipatitvā uccāsaddo mahāsaddo hoti: "coro te, deva, vijite angulimālo nāma
luddo lohitapāṇi hatapahate niviṭṭho adayāpanno pāṇabhūtesu. Tena gāmāpi agāmā
katā, nigamāpi anigamā katā, janapadāpi ajanapadā katā. So manusse vadhitvā
vadhitvā angulīnaṃ mālaṃ dhāreti. Taṃ devo paṭisedhetū"ti.</p>

<p><span class="parno">12</span><a class="wp" id="wp9"></a>
<a class="pts1" id="pts2.101"></a>
<a id="p_10M_1005" class="ms"></a>
Atha kho rājā pasenadi kosalo pañcamattehi assasatehi sāvatthiyā nikkhami divā
divassa. Yena ārāmo tena pāvisi. Yāvatikā yānassa bhūmi yānena gantvā yānā
paccorohitvā pattikova yena bhagavā tenupasankami; upasankamitvā bhagavantaṃ
abhivādetvā ekamantaṃ nisīdi. Ekamantaṃ nisinnaṃ kho rājānaṃ pasenadiṃ kosalaṃ
bhagavā etadavoca: "kiṃ nu te, mahārāja, rājā vā māgadho seniyo bimbisāro
kupito vesālikā vā licchavī aññe vā paṭirājāno"ti?</p>

<p><span class="parno">13</span><a class="wp" id="wp10"></a>
<a id="p_10M_1006" class="ms"></a>
"Na kho me, bhante, rājā māgadho seniyo bimbisāro kupito, nāpi vesālikā
licchavī, nāpi aññe paṭirājāno. Coro me, bhante, vijite angulimālo nāma luddo
lohitapāṇi hatapahate niviṭṭho adayāpanno pāṇabhūtesu. Tena gāmāpi agāmā katā,
nigamāpi anigamā katā, janapadāpi ajanapadā katā. So manusse vadhitvā vadhitvā
angulīnaṃ mālaṃ dhāreti. Tāhaṃ, bhante, paṭisedhissāmī"ti.</p>

<p><span class="parno">14</span><a class="wp" id="wp11"></a>
<a id="p_10M_1007" class="ms"></a>
"Sace pana tvaṃ, mahārāja, angulimālaṃ passeyyāsi kesamassuṃ ohāretvā kāsāyāni
vatthāni acchādetvā agārasmā anagāriyaṃ pabbajitaṃ, virataṃ pāṇātipātā, virataṃ
adinnādānā, virataṃ musāvādā, ekabhattikaṃ, brahmacāriṃ, sīlavantaṃ,
kalyāṇadhammaṃ, kinti naṃ kareyyāsī"ti? "Abhivādeyyāma vā, bhante,
paccuṭṭheyyāma vā āsanena vā nimanteyyāma, abhinimanteyyāma vā naṃ
cīvara&shy;piṇḍapāta&shy;senāsana&shy;gilānappaccaya&shy;bhesajja&shy;parikkhārehi, dhammikaṃ
vā assa rakkhāvaraṇaguttiṃ saṃvidaheyyāma. Kuto panassa, bhante, dussīlassa
pāpadhammassa evarūpo sīlasaṃyamo bhavissatī"ti?</p>
<hr>

<p><span class="parno">15</span><a class="wp" id="wp12"></a>
<a id="p_10M_1008" class="ms"></a>
Tena kho pana samayena āyasmā angulimālo bhagavato avidūre nisinno hoti. Atha
kho bhagavā dakkhiṇaṃ bāhuṃ paggahetvā rājānaṃ pasenadiṃ kosalaṃ etadavoca:
"eso, mahārāja, angulimālo"ti.</p>

<p><span class="parno">16</span>
<a class="pts1" id="pts2.102"></a>
<a id="p_10M_1009" class="ms"></a>
Atha kho rañño pasenadissa kosalassa ahudeva bhayaṃ, ahu chambhitattaṃ, ahu
lomahaṃso. Atha kho bhagavā rājānaṃ pasenadiṃ kosalaṃ bhītaṃ saṃviggaṃ
lomahaṭṭhajātaṃ viditvā rājānaṃ pasenadiṃ kosalaṃ etadavoca: "mā bhāyi,
mahārāja, natthi te ito bhayan"ti. Atha kho rañño pasenadissa kosalassa yaṃ
ahosi bhayaṃ vā chambhitattaṃ vā lomahaṃso vā so paṭippassambhi. Atha kho rājā
pasenadi kosalo yenāyasmā angulimālo tenupasankami; upasankamitvā āyasmantaṃ
angulimālaṃ etadavoca: "ayyo no, bhante, angulimālo"ti? "Evaṃ, mahārājā"ti.
"Kathangotto ayyassa pitā, kathangottā mātā"ti? "Gaggo kho, mahārāja, pitā,
mantāṇī mātā"ti.</p>

<p><span class="parno">17</span>
<a id="p_10M_1010" class="ms"></a>
"Abhiramatu, bhante, ayyo gaggo mantāṇiputto. Ahamayyassa gaggassa
mantāṇiputtassa ussukkaṃ karissāmi cīvara&shy;piṇḍapāta&shy;senāsana&shy;gilānappaccaya&shy;bhesajja&shy;parikkhārānan"ti.</p>
<hr>

<p><span class="parno">18</span><a class="wp" id="wp13"></a>
<a id="p_10M_1011" class="ms"></a>
<a class="msdiv" id="msdiv_351"></a>
Tena kho pana samayena āyasmā angulimālo āraññiko hoti piṇḍapātiko paṃsukūliko
tecīvariko. Atha kho āyasmā angulimālo rājānaṃ pasenadiṃ kosalaṃ etadavoca:
"alaṃ, mahārāja, paripuṇṇaṃ me cīvaran"ti. Atha kho rājā pasenadi kosalo yena
bhagavā tenupasankami; upasankamitvā bhagavantaṃ abhivādetvā ekamantaṃ nisīdi.
Ekamantaṃ nisinno kho rājā pasenadi kosalo bhagavantaṃ etadavoca: "acchariyaṃ,
bhante, abbhutaṃ, bhante. Yāvañcidaṃ, bhante, bhagavā adantānaṃ dametā,
asantānaṃ sametā, aparinibbutānaṃ parinibbāpetā. Yañhi mayaṃ, bhante,
nāsakkhimhā daṇḍenapi satthenapi dametuṃ so bhagavatā adaṇḍena <span class="var" title="asatthena (s1-3, km)" id="note502">asattheneva</span>
danto. <span class="var" title="handadāni (s1-3, km, pts1)" id="note503">Handa ca dāni</span> mayaṃ, bhante, gacchāma; bahukiccā mayaṃ bahukaraṇīyā"ti.
"Yassadāni, mahārāja, kālaṃ maññasī"ti. Atha kho rājā pasenadi kosalo
uṭṭhāyāsanā bhagavantaṃ abhivādetvā padakkhiṇaṃ katvā pakkāmi.</p>
<hr>

<p><span class="parno">19</span><a class="wp" id="wp14"></a>
<a class="pts1" id="pts2.103"></a>
<a id="p_10M_1012" class="ms"></a>
Atha kho āyasmā angulimālo pubbaṇhasamayaṃ nivāsetvā pattacīvaramādāya
sāvatthiyaṃ piṇḍāya pāvisi. Addasā kho āyasmā angulimālo sāvatthiyaṃ sapadānaṃ
piṇḍāya caramāno aññataraṃ itthiṃ mūḷhagabbhaṃ <span class="var" title="visātagabbhaṃ (s1-3, km, pts1, mr)" id="note504">vighātagabbhaṃ</span>. Disvānassa
etadahosi: "kilissanti vata, bho, sattā; kilissanti vata, bho, sattā"ti. Atha
kho āyasmā angulimālo sāvatthiyaṃ piṇḍāya caritvā pacchābhattaṃ
piṇḍapātapaṭikkanto yena bhagavā tenupasankami; upasankamitvā bhagavantaṃ
abhivādetvā ekamantaṃ nisīdi. Ekamantaṃ nisinno kho āyasmā angulimālo
bhagavantaṃ etadavoca: "idhāhaṃ, bhante, pubbaṇhasamayaṃ nivāsetvā
pattacīvaramādāya sāvatthiṃ piṇḍāya pāvisiṃ. Addasaṃ kho ahaṃ, bhante,
sāvatthiyaṃ sapadānaṃ piṇḍāya caramāno aññataraṃ itthiṃ mūḷhagabbhaṃ
vighātagabbhaṃ. Disvāna mayhaṃ etadahosi: ‘kilissanti vata bho sattā,
kilissanti vata bho sattā’"ti.</p>

<p><span class="parno">20</span><a class="wp" id="wp15"></a>
<a id="p_10M_1013" class="ms"></a>
"Tena hi tvaṃ, angulimāla, yena sā itthī tenupasankama; upasankamitvā taṃ
itthiṃ evaṃ vadehi: ‘<span class="var" title="bhagini jātiyā jāto (si)" id="note505">yatohaṃ, bhagini, jāto</span> nābhijānāmi sañcicca pāṇaṃ jīvitā
voropetā, tena saccena sotthi te hotu, sotthi gabbhassā’"ti.</p>

<p><span class="parno">21</span>
<a id="p_10M_1014" class="ms"></a>
"So hi nūna me, bhante, sampajānamusāvādo bhavissati. Mayā hi, bhante, bahū
sañcicca pāṇā jīvitā voropitā"ti. "Tena hi tvaṃ, angulimāla, yena sā itthī
tenupasankama; upasankamitvā taṃ itthiṃ evaṃ vadehi: ‘yatohaṃ, bhagini, ariyāya
jātiyā jāto, nābhijānāmi sañcicca pāṇaṃ jīvitā voropetā, tena saccena sotthi te
hotu, sotthi gabbhassā’"ti.</p>

<p><span class="parno">22</span>
<a id="p_10M_1015" class="ms"></a>
"Evaṃ, bhante"ti kho āyasmā angulimālo bhagavato paṭissutvā yena sā itthī
tenupasankami; upasankamitvā taṃ itthiṃ etadavoca: "yatohaṃ, bhagini, ariyāya
jātiyā jāto, nābhijānāmi sañcicca pāṇaṃ jīvitā voropetā, tena saccena sotthi te
hotu, sotthi gabbhassā"ti. Atha khvāssā itthiyā sotthi ahosi, sotthi
gabbhassa.</p>

<p><span class="parno">23</span><a class="wp" id="wp16"></a>
<a class="pts1" id="pts2.104"></a>
<a id="p_10M_1016" class="ms"></a>
Atha kho āyasmā angulimālo eko vūpakaṭṭho appamatto ātāpī pahitatto viharanto
nacirasseva—yassatthāya kulaputtā sammadeva agārasmā anagāriyaṃ pabbajanti,
tadanuttaraṃ—brahmacariyapariyosānaṃ diṭṭheva dhamme sayaṃ abhiññā
sacchikatvā upasampajja vihāsi. "Khīṇā jāti, vusitaṃ brahmacariyaṃ, kataṃ
karaṇīyaṃ, nāparaṃ itthattāyā"ti abbhaññāsi. Aññataro kho panāyasmā angulimālo
arahataṃ ahosi.</p>

<p><span class="parno">24</span><a class="wp" id="wp17"></a>
<a id="p_10M_1017" class="ms"></a>
<a class="msdiv" id="msdiv_352"></a>
Atha kho āyasmā angulimālo pubbaṇhasamayaṃ nivāsetvā pattacīvaramādāya
sāvatthiṃ piṇḍāya pāvisi. Tena kho pana samayena aññenapi leḍḍu khitto āyasmato
angulimālassa kāye nipatati, aññenapi daṇḍo khitto āyasmato angulimālassa kāye
nipatati, aññenapi sakkharā khittā āyasmato angulimālassa kāye nipatati. Atha
kho āyasmā angulimālo bhinnena sīsena, lohitena gaḷantena, bhinnena pattena,
vipphālitāya sanghāṭiyā yena bhagavā tenupasankami. Addasā kho bhagavā
āyasmantaṃ angulimālaṃ dūratova āgacchantaṃ. Disvāna āyasmantaṃ angulimālaṃ
etadavoca: "adhivāsehi tvaṃ, brāhmaṇa, adhivāsehi tvaṃ, brāhmaṇa. Yassa kho
tvaṃ, brāhmaṇa, kammassa vipākena bahūni vassāni bahūni vassasatāni bahūni
vassasahassāni niraye pacceyyāsi tassa tvaṃ, brāhmaṇa, kammassa vipākaṃ
diṭṭheva dhamme paṭisaṃvedesī"ti. <a class="wp" id="wp18"></a>Atha kho āyasmā angulimālo rahogato
paṭisallīno vimuttisukhaṃ paṭisaṃvedi; tāyaṃ velāyaṃ imaṃ udānaṃ udānesi: </p>
<hr>
<blockquote>

<p><span class="parno">25</span>
<a id="p_10M_1018" class="ms"></a>
"Yo <span class="var" title="yo ca pubbe (bj, s1-3, km, pts1)" id="note507">pubbeva</span> pamajjitvā,<br>
pacchā so nappamajjati;<br>
<span class="var" title="so imaṃ (bj)" id="note508">Somaṃ</span> lokaṃ pabhāseti,<br>
abbhā muttova candimā.
</p>

<p><span class="parno">26</span>
<a id="p_10M_1019" class="ms"></a>
Yassa pāpaṃ kataṃ kammaṃ,<br>
kusalena <span class="var" title="pithīyati (bj, s1-3, km, pts1)" id="note509">pidhīyati</span>;<br>
Somaṃ lokaṃ pabhāseti,<br>
abbhā muttova candimā.
</p>

<p><span class="parno">27</span>
<a id="p_10M_1020" class="ms"></a>
Yo have daharo bhikkhu,<br>
yuñjati buddhasāsane;<br>
Somaṃ lokaṃ pabhāseti,<br>
abbhā muttova candimā.
</p>

<p><span class="parno">28</span>
<a id="p_10M_1021" class="ms"></a>
Disā hi me dhammakathaṃ suṇantu,<br>
Disā hi me yuñjantu buddhasāsane;<br>
Disā hi me te manujā bhajantu,<br>
Ye dhammamevādapayanti santo.
</p>
</blockquote>
<hr>
<blockquote>

<p><span class="parno">29</span>
<a class="pts1" id="pts2.105"></a>
<a id="p_10M_1022" class="ms"></a>
Disā hi me khantivādānaṃ,<br>
avirodhappasaṃsīnaṃ;<br>
Suṇantu dhammaṃ kālena,<br>
tañca anuvidhīyantu.
</p>

<p><span class="parno">30</span>
<a id="p_10M_1023" class="ms"></a>
Na hi jātu so mamaṃ hiṃse,<br>
aññaṃ vā <span class="var" title="kañcanaṃ (bj) | kañci naṃ (si, s1-3, km, pts1)" id="note510">pana kiñci naṃ</span>;<br>
Pappuyya paramaṃ santiṃ,<br>
rakkheyya tasathāvare.
</p>

<p><span class="parno">31</span>
<a id="p_10M_1024" class="ms"></a>
Udakañhi nayanti nettikā,<br>
Usukārā <span class="var" title="damayanti (mr)" id="note511">namayanti</span> tejanaṃ;<br>
Dāruṃ <span class="var" title="damayanti (mr)" id="note512">namayanti</span> tacchakā,<br>
Attānaṃ damayanti paṇḍitā.
</p>

<p><span class="parno">32</span>
<a id="p_10M_1025" class="ms"></a>
Daṇḍeneke damayanti,<br>
ankusehi kasāhi ca;<br>
Adaṇḍena asatthena,<br>
ahaṃ dantomhi tādinā.
</p>
</blockquote>
<hr>
<blockquote>

<p><span class="parno">33</span>
<a id="p_10M_1026" class="ms"></a>
Ahiṃsakoti me nāmaṃ,<br>
hiṃsakassa pure sato;<br>
Ajjāhaṃ saccanāmomhi,<br>
na <span class="var" title="kañci naṃ (si, s1-3, km, pts1) | kañcanaṃ (?)" id="note514">naṃ hiṃsāmi kiñci naṃ</span>.
</p>

<p><span class="parno">34</span>
<a id="p_10M_1027" class="ms"></a>
Coro ahaṃ pure āsiṃ,<br>
angulimāloti vissuto;<br>
Vuyhamāno mahoghena,<br>
buddhaṃ saraṇamāgamaṃ.
</p>

<p><span class="parno">35</span>
<a id="p_10M_1028" class="ms"></a>
Lohitapāṇi pure āsiṃ,<br>
angulimāloti vissuto;<br>
Saraṇagamanaṃ passa,<br>
bhavanetti samūhatā.
</p>
</blockquote>
<hr>
<blockquote>

<p><span class="parno">36</span>
<a id="p_10M_1029" class="ms"></a>
Tādisaṃ kammaṃ katvāna,<br>
bahuṃ duggatigāminaṃ;<br>
Phuṭṭho kammavipākena,<br>
aṇaṇo bhuñjāmi bhojanaṃ.
</p>

<p><span class="parno">37</span>
<a id="p_10M_1030" class="ms"></a>
Pamādamanuyuñjanti,<br>
bālā dummedhino janā;<br>
Appamādañca medhāvī,<br>
dhanaṃ seṭṭhaṃva rakkhati.
</p>

<p><span class="parno">38</span>
<a id="p_10M_1031" class="ms"></a>
Mā pamādamanuyuñjetha,<br>
mā kāmarati santhavaṃ;<br>
Appamatto hi jhāyanto,<br>
pappoti <span class="var" title="paramaṃ (mr)" id="note515">vipulaṃ</span> sukhaṃ.
</p>

<p><span class="parno">39</span>
<a id="p_10M_1032" class="ms"></a>
<span class="var" title="sāgataṃ (bj, pts1)" id="note516">Svāgataṃ</span> <span class="var" title="nāma sagataṃ (mr)" id="note517">nāpagataṃ</span>,<br>
nayidaṃ dummantitaṃ mama;<br>
<span class="var" title="suvibhattesu (s1-3, km) | paṭibhattesu (pts1) | savibhattesu (mr)" id="note518">Saṃvibhattesu</span> dhammesu,<br>
yaṃ seṭṭhaṃ tadupāgamaṃ.
</p>

<p><span class="parno">40</span>
<a id="p_10M_1033" class="ms"></a>
Svāgataṃ nāpagataṃ,<br>
nayidaṃ dummantitaṃ mama;<br>
Tisso vijjā anuppattā,<br>
kataṃ buddhassa sāsanan"ti.
</p>
</blockquote>
<p class="endsection">Angulimālasuttaṃ niṭṭhitaṃ chaṭṭhaṃ.</p>
</div>
</section>
<div id="nextprev"><a id="previous-sutta" href="./mn85.html"></a><a id="next-sutta" href="./mn87.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../mn/mn.html">Majjhima Nikāya</a>MN86: Angulimālasutta
</div>
<a id="bottom"></a>
</footer>
</div><!--container-->
<script src="../js/footer.js"></script>
</body>
</html>
