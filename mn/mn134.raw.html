<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Majjhima Nikaya 134</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a class="pressed" href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Majjhima Nikaya</h2>
<h2>MN134: Lomasakangiyabhaddekarattasutta - Lomasakangiya and A Single Excellent Night</h2>

<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span>
<p>For more copyright information please see: <a href="../home/copyright.html#mn">here.</a></p></span></span></span>
</li>
</ul>
</div>

<section class="raw_sutta">
<div lang="en">
</div>

<div lang="pi">

<p><span class="parno">1</span><a class="wp" id="wp1"></a>
<a class="pts1" id="pts3.200"></a>
<a id="p_11M_852" class="ms"></a>
<a class="msdiv" id="msdiv_286"></a>
<span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.
Tena kho pana samayena āyasmā <span class="var" title="lomasakakangiyo (ṭīkā)" id="note414">lomasakangiyo</span> sakkesu viharati kapilavatthusmiṃ
nigrodhārāme. <a class="wp" id="wp2"></a>Atha kho candano devaputto abhikkantāya rattiyā abhikkantavaṇṇo
kevalakappaṃ nigrodhārāmaṃ obhāsetvā yenāyasmā lomasakangiyo tenupasankami;
upasankamitvā ekamantaṃ aṭṭhāsi. Ekamantaṃ ṭhito kho candano devaputto
āyasmantaṃ lomasakangiyaṃ etadavoca: "dhāresi tvaṃ, bhikkhu, bhaddekarattassa
uddesañca vibhangañcā"ti? "Na kho ahaṃ, āvuso, dhāremi bhaddekarattassa
uddesañca vibhangañca. Tvaṃ panāvuso, dhāresi bhaddekarattassa uddesañca
vibhangañcā"ti? "Ahampi kho, bhikkhu, na dhāremi bhaddekarattassa uddesañca
vibhangañca. Dhāresi pana tvaṃ, bhikkhu, bhaddekarattiyo gāthā"ti? "Na kho
ahaṃ, āvuso, dhāremi bhaddekarattiyo gāthā. Tvaṃ panāvuso, dhāresi
bhaddekarattiyo gāthā"ti? "Dhāremi kho ahaṃ, bhikkhu, bhaddekarattiyo gāthā"ti.
"Yathā kathaṃ pana tvaṃ, āvuso, dhāresi bhaddekarattiyo gāthā"ti? "Ekamidaṃ,
bhikkhu, samayaṃ bhagavā devesu tāvatiṃsesu viharati pāricchattakamūle
paṇḍukambalasilāyaṃ. Tatra bhagavā devānaṃ tāvatiṃsānaṃ bhaddekarattassa
uddesañca vibhangañca abhāsi:</p>
<blockquote>

<p><span class="parno">2</span><a class="wp" id="wp3"></a>
<a id="p_11M_853" class="ms"></a>
‘Atītaṃ nānvāgameyya,<br>
nappaṭikankhe anāgataṃ;<br>
Yadatītaṃ pahīnaṃ taṃ,<br>
appattañca anāgataṃ.
</p>

<p><span class="parno">3</span>
<a id="p_11M_854" class="ms"></a>
Paccuppannañca yo dhammaṃ,<br>
tattha tattha vipassati;<br>
Asaṃhīraṃ asankuppaṃ,<br>
taṃ vidvā manubrūhaye.
</p>

<p><span class="parno">4</span>
<a id="p_11M_855" class="ms"></a>
Ajjeva kiccamātappaṃ,<br>
ko jaññā maraṇaṃ suve;<br>
Na hi no sangaraṃ tena,<br>
mahāsenena maccunā.
</p>

<p><span class="parno">5</span>
<a id="p_11M_856" class="ms"></a>
Evaṃvihāriṃ ātāpiṃ,<br>
ahorattamatanditaṃ;<br>
Taṃ ve bhaddekarattoti,<br>
santo ācikkhate munī’ti.
</p>
</blockquote>
<hr>

<p><span class="parno">6</span><a class="wp" id="wp4"></a>
<a id="p_11M_857" class="ms"></a>
Evaṃ kho ahaṃ, bhikkhu, dhāremi bhaddekarattiyo gāthā. Uggaṇhāhi tvaṃ, bhikkhu,
bhaddekarattassa uddesañca vibhangañca; pariyāpuṇāhi tvaṃ, bhikkhu,
bhaddekarattassa uddesañca vibhangañca; dhārehi tvaṃ, bhikkhu, bhaddekarattassa
uddesañca vibhangañca. Atthasaṃhito, bhikkhu, bhaddekarattassa uddeso ca
vibhango ca ādibrahmacariyako"ti. Idamavoca candano devaputto. Idaṃ vatvā
tatthevantaradhāyi.</p>
<hr>

<p><span class="parno">7</span><a class="wp" id="wp5"></a>
<a class="pts1" id="pts3.201"></a>
<a id="p_11M_858" class="ms"></a>
<a class="msdiv" id="msdiv_287"></a>
Atha kho āyasmā lomasakangiyo tassā rattiyā accayena senāsanaṃ saṃsāmetvā
pattacīvaramādāya yena sāvatthi tena cārikaṃ pakkāmi. Anupubbena cārikaṃ
caramāno yena sāvatthi jetavanaṃ anāthapiṇḍikassa ārāmo yena bhagavā
tenupasankami; upasankamitvā bhagavantaṃ abhivādetvā ekamantaṃ nisīdi.
Ekamantaṃ nisinno kho āyasmā lomasakangiyo bhagavantaṃ etadavoca: </p>

<p><span class="parno">8</span>
<a id="p_11M_859" class="ms"></a>
"Ekamidāhaṃ, bhante, samayaṃ sakkesu viharāmi kapilavatthusmiṃ nigrodhārāme.
Atha kho, bhante, aññataro devaputto abhikkantāya rattiyā abhikkantavaṇṇo
kevalakappaṃ nigrodhārāmaṃ obhāsetvā yenāhaṃ tenupasankami; upasankamitvā
ekamantaṃ aṭṭhāsi. Ekamantaṃ ṭhito kho, bhante, so devaputto maṃ etadavoca:
‘dhāresi tvaṃ, bhikkhu, bhaddekarattassa uddesañca vibhangañcā’ti? Evaṃ vutte,
ahaṃ, bhante, taṃ devaputtaṃ etadavocaṃ: ‘na kho ahaṃ, āvuso, dhāremi
bhaddekarattassa uddesañca vibhangañca. Tvaṃ panāvuso, dhāresi bhaddekarattassa
uddesañca vibhangañcā’ti? ‘Ahampi kho, bhikkhu, na dhāremi bhaddekarattassa
uddesañca vibhangañca. Dhāresi pana tvaṃ, bhikkhu, bhaddekarattiyo gāthā’ti?
‘Na kho ahaṃ, āvuso, dhāremi bhaddekarattiyo gāthā. Tvaṃ panāvuso, dhāresi
bhaddekarattiyo gāthā’ti? ‘Dhāremi kho ahaṃ, bhikkhu, bhaddekarattiyo gāthā’ti.
‘Yathā kathaṃ pana tvaṃ, āvuso, dhāresi bhaddekarattiyo gāthā’ti? ‘Ekamidaṃ,
bhikkhu, samayaṃ bhagavā devesu tāvatiṃsesu viharati pāricchattakamūle
paṇḍukambalasilāyaṃ. Tatra kho bhagavā devānaṃ tāvatiṃsānaṃ bhaddekarattassa
uddesañca vibhangañca abhāsi: </p>
<blockquote>

<p><span class="parno">9</span>
<a id="p_11M_860" class="ms"></a>
"Atītaṃ nānvāgameyya,<br>
 …  pe  … <br>
Taṃ ve bhaddekarattoti,<br>
santo ācikkhate munī"ti.
</p>
</blockquote>

<p><span class="parno">10</span>
<a id="p_11M_861" class="ms"></a>
Evaṃ kho ahaṃ, bhikkhu, dhāremi bhaddekarattiyo gāthā. Uggaṇhāhi tvaṃ, bhikkhu,
bhaddekarattassa uddesañca vibhangañca; pariyāpuṇāhi tvaṃ, bhikkhu,
bhaddekarattassa uddesañca vibhangañca; dhārehi tvaṃ, bhikkhu, bhaddekarattassa
uddesañca vibhangañca. Atthasaṃhito, bhikkhu, bhaddekarattassa uddeso ca
vibhango ca ādibrahmacariyako’ti. Idamavoca, bhante, so devaputto. Idaṃ vatvā
tatthevantaradhāyi. Sādhu me, bhante, bhagavā bhaddekarattassa uddesañca
vibhangañca desetū"ti.</p>
<hr>

<p><span class="parno">11</span><a class="wp" id="wp6"></a>
<a id="p_11M_862" class="ms"></a>
<a class="msdiv" id="msdiv_288"></a>
"Jānāsi pana tvaṃ, bhikkhu, taṃ devaputtan"ti? "Na kho ahaṃ, bhante, jānāmi taṃ
devaputtan"ti. "Candano nāma so, bhikkhu, devaputto. Candano, bhikkhu,
devaputto <span class="var" title="aṭṭhikatvā (bj, s1-3, km, pts1)" id="note415">aṭṭhiṃ katvā</span> manasikatvā <span class="var" title="sabbacetaso (bj) | sabbaṃ cetaso (si, s1-3, km, pts1) | sabbaṃ cetasā (mr)" id="note416">sabbacetasā</span> samannāharitvā ohitasoto dhammaṃ
suṇāti. Tena hi, bhikkhu, suṇāhi, sādhukaṃ manasi karohi; bhāsissāmī"ti. "Evaṃ,
bhante"ti kho āyasmā lomasakangiyo bhagavato paccassosi. Bhagavā etadavoca:</p>
<blockquote>

<p><span class="parno">12</span><a class="wp" id="wp7"></a>
<a id="p_11M_863" class="ms"></a>
"Atītaṃ nānvāgameyya,<br>
nappaṭikankhe anāgataṃ;<br>
Yadatītaṃ pahīnaṃ taṃ,<br>
appattañca anāgataṃ.
</p>

<p><span class="parno">13</span>
<a id="p_11M_864" class="ms"></a>
Paccuppannañca yo dhammaṃ,<br>
tattha tattha vipassati;<br>
Asaṃhīraṃ asankuppaṃ,<br>
taṃ vidvā manubrūhaye.
</p>

<p><span class="parno">14</span>
<a id="p_11M_865" class="ms"></a>
Ajjeva kiccamātappaṃ,<br>
ko jaññā maraṇaṃ suve;<br>
Na hi no sangaraṃ tena,<br>
mahāsenena maccunā.
</p>

<p><span class="parno">15</span>
<a id="p_11M_866" class="ms"></a>
Evaṃvihāriṃ ātāpiṃ,<br>
ahorattamatanditaṃ;<br>
Taṃ ve bhaddekarattoti,<br>
santo ācikkhate muni.
</p>
</blockquote>
<hr>

<p><span class="parno">16</span><a class="wp" id="wp8-13"></a>
<a class="pts1" id="pts3.202"></a>
<a id="p_11M_867" class="ms"></a>
Kathañca, bhikkhu, atītaṃ anvāgameti … pe … evaṃ kho, bhikkhu, atītaṃ
anvāgameti. Kathañca, bhikkhu, atītaṃ nānvāgameti … pe … evaṃ kho, bhikkhu,
atītaṃ nānvāgameti. Kathañca, bhikkhu, anāgataṃ paṭikankhati … pe … evaṃ kho,
bhikkhu, anāgataṃ paṭikankhati. Kathañca, bhikkhu, anāgataṃ nappaṭikankhati  …
pe … evaṃ kho, bhikkhu, anāgataṃ nappaṭikankhati. Kathañca, bhikkhu,
paccuppannesu dhammesu saṃhīrati … pe … evaṃ kho, bhikkhu, paccuppannesu
dhammesu saṃhīrati. Kathañca, bhikkhu, paccuppannesu dhammesu na saṃhīrati … pe
 …  evaṃ kho, bhikkhu, paccuppannesu dhammesu na saṃhīrati.</p>
<blockquote>

<p><span class="parno">17</span><a class="wp" id="wp14"></a>
<a id="p_11M_868" class="ms"></a>
Atītaṃ nānvāgameyya,<br>
nappaṭikankhe anāgataṃ;<br>
Yadatītaṃ pahīnaṃ taṃ,<br>
appattañca anāgataṃ.
</p>

<p><span class="parno">18</span>
<a id="p_11M_869" class="ms"></a>
Paccuppannañca yo dhammaṃ,<br>
tattha tattha vipassati;<br>
Asaṃhīraṃ asankuppaṃ,<br>
taṃ vidvā manubrūhaye.
</p>

<p><span class="parno">19</span>
<a id="p_11M_870" class="ms"></a>
Ajjeva kiccamātappaṃ,<br>
ko jaññā maraṇaṃ suve;<br>
Na hi no sangaraṃ tena,<br>
mahāsenena maccunā.
</p>

<p><span class="parno">20</span>
<a id="p_11M_871" class="ms"></a>
Evaṃvihāriṃ ātāpiṃ,<br>
ahorattamatanditaṃ;<br>
Taṃ ve bhaddekarattoti,<br>
santo ācikkhate munī"ti.
</p>
</blockquote>
<hr>

<p><span class="parno">21</span>
<a id="p_11M_872" class="ms"></a>
Idamavoca bhagavā. Attamano āyasmā lomasakangiyo bhagavato bhāsitaṃ
abhinandīti.</p>
<p class="endsection">Lomasakangiyabhaddekarattasuttaṃ niṭṭhitaṃ catutthaṃ.</p>
</div>
</section>
<div id="nextprev"><a id="previous-sutta" href="./mn133.html"></a><a id="next-sutta" href="./mn135.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../mn/mn.html">Majjhima Nikāya</a>MN134: Lomasakangiyabhaddekarattasutta
</div>
<a id="bottom"></a>
</footer>
</div><!--container-->
<script src="../js/footer.js"></script>
</body>
</html>
