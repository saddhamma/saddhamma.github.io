<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Majjhima Nikaya 12</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a class="pressed" href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Majjhima Nikaya</h2>
<h2>MN12: Mahāsīhanāda Sutta - The Greater Discourse on the Lion's Roar</h2>

<div id="metaarea">
<ul class="translator">
<li><span>Translated from the Pali by Ebo Croffie (coming sooner or later).</span>
<p>For more copyright information please see: <a href="../home/copyright.html#mn">here.</a></p></span></span></span>
</li></ul>
</div>

<section class="raw_sutta">
<div lang="en">
</div>

<div lang="pi">

<p><span class="parno">1</span><a class="wp" id="wp1"></a>
<a id="p_9M_475" class="ms"></a>
<a class="msdiv" id="msdiv_146"></a>
<span class="evam">Evaṃ me sutaṃ—​</span>   ekaṃ samayaṃ bhagavā vesāliyaṃ viharati bahinagare aparapure vanasaṇḍe. <a class="wp" id="wp2"></a>Tena
kho pana samayena sunakkhatto licchaviputto acirapakkanto hoti imasmā
dhammavinayā. So vesāliyaṃ <span class="var" title="parisatiṃ (bj, pts1)" id="note132">parisati</span> <span class="var" title="etaṃ (pts1, mr)" id="note133">evaṃ</span> vācaṃ bhāsati: "natthi samaṇassa
gotamassa <span class="var" title="uttariṃ (pts1)" id="note134">uttari</span> manussadhammā alamariyañāṇadassanaviseso.
Takkapariyāhataṃ samaṇo gotamo dhammaṃ deseti vīmaṃsānucaritaṃ sayampaṭibhānaṃ.
Yassa ca khvāssa atthāya dhammo desito so niyyāti takkarassa sammā
dukkhakkhayāyā"ti.</p>
<hr>

<p><span class="parno">2</span><a class="wp" id="wp3"></a>
<a id="p_9M_476" class="ms"></a>
Atha kho āyasmā sāriputto pubbaṇhasamayaṃ nivāsetvā pattacīvaramādāya vesāliṃ
piṇḍāya pāvisi. Assosi kho āyasmā sāriputto sunakkhattassa licchaviputtassa
vesāliyaṃ parisati evaṃ vācaṃ bhāsamānassa: "natthi samaṇassa gotamassa uttari
manussadhammā alamariyañāṇadassanaviseso. Takkapariyāhataṃ samaṇo gotamo
dhammaṃ deseti vīmaṃsānucaritaṃ sayampaṭibhānaṃ. Yassa ca khvāssa atthāya
dhammo desito so niyyāti takkarassa sammā dukkhakkhayāyā"ti.</p>

<p><span class="parno">3</span>
<a id="p_9M_477" class="ms"></a>
Atha kho āyasmā sāriputto vesāliyaṃ piṇḍāya caritvā pacchābhattaṃ
piṇḍapātapaṭikkanto yena bhagavā tenupasankami; upasankamitvā bhagavantaṃ
abhivādetvā ekamantaṃ nisīdi. Ekamantaṃ nisinno kho āyasmā sāriputto
bhagavantaṃ etadavoca: "sunakkhatto, bhante, licchaviputto acirapakkanto imasmā
dhammavinayā. So vesāliyaṃ parisati evaṃ vācaṃ bhāsati: ‘natthi samaṇassa
gotamassa uttari manussadhammā alamariyañāṇadassanaviseso.
Takkapariyāhataṃ samaṇo gotamo dhammaṃ deseti vīmaṃsānucaritaṃ sayampaṭibhānaṃ.
Yassa ca khvāssa atthāya dhammo desito so niyyāti takkarassa sammā
dukkhakkhayāyā’"ti.</p>
<hr>

<p><span class="parno">4</span><a class="wp" id="wp4"></a>
<a class="pts1" id="pts1.69"></a>
<a id="p_9M_478" class="ms"></a>
<a class="msdiv" id="msdiv_147"></a>
"Kodhano heso, sāriputta, sunakkhatto moghapuriso. Kodhā ca panassa esā vācā
bhāsitā. ‘Avaṇṇaṃ bhāsissāmī’ti kho, sāriputta, sunakkhatto moghapuriso
vaṇṇaṃyeva tathāgatassa bhāsati. Vaṇṇo heso, sāriputta, tathāgatassa yo evaṃ
vadeyya: ‘yassa ca khvāssa atthāya dhammo desito so niyyāti takkarassa sammā
dukkhakkhayāyā’ti.</p>

<p><span class="parno">5</span><a class="wp" id="wp5"></a>
<a id="p_9M_479" class="ms"></a>
Ayampi hi nāma, sāriputta, sunakkhattassa moghapurisassa mayi dhammanvayo na
bhavissati: ‘itipi so bhagavā arahaṃ sammāsambuddho vijjācaraṇasampanno sugato
lokavidū anuttaro purisadammasārathi, satthā devamanussānaṃ, buddho
bhagavā’ti.</p>

<p><span class="parno">6</span><a class="wp" id="wp6"></a>
<a id="p_9M_480" class="ms"></a>
Ayampi hi nāma, sāriputta, sunakkhattassa moghapurisassa mayi dhammanvayo na
bhavissati: ‘itipi so bhagavā anekavihitaṃ iddhividhaṃ paccanubhoti—ekopi
hutvā bahudhā hoti, bahudhāpi hutvā eko hoti; āvibhāvaṃ, tirobhāvaṃ; tirokuṭṭaṃ
tiropākāraṃ tiropabbataṃ asajjamāno gacchati, seyyathāpi ākāse; pathaviyāpi
ummujjanimujjaṃ karoti, seyyathāpi udake; udakepi abhijjamāne gacchati,
seyyathāpi pathaviyaṃ; ākāsepi pallankena kamati, seyyathāpi pakkhī sakuṇo;
imepi candimasūriye evaṃmahiddhike evaṃmahānubhāve pāṇinā parimasati
parimajjati; yāva brahmalokāpi kāyena vasaṃ vattetī’ti.</p>

<p><span class="parno">7</span><a class="wp" id="wp7"></a>
<a id="p_9M_481" class="ms"></a>
Ayampi hi nāma, sāriputta, sunakkhattassa moghapurisassa mayi dhammanvayo na
bhavissati: ‘itipi so bhagavā dibbāya sotadhātuyā visuddhāya
atikkantamānusikāya ubho sadde suṇāti—dibbe ca mānuse ca, ye dūre santike
cā’ti.</p>

<p><span class="parno">8</span><a class="wp" id="wp8"></a>
<a id="p_9M_482" class="ms"></a>
Ayampi hi nāma, sāriputta, sunakkhattassa moghapurisassa mayi dhammanvayo na
bhavissati: ‘itipi so bhagavā parasattānaṃ parapuggalānaṃ cetasā ceto paricca
pajānāti—sarāgaṃ vā cittaṃ sarāgaṃ cittanti pajānāti, vītarāgaṃ vā cittaṃ
vītarāgaṃ cittanti pajānāti; sadosaṃ vā cittaṃ sadosaṃ cittanti pajānāti,
vītadosaṃ vā cittaṃ vītadosaṃ cittanti pajānāti; samohaṃ vā cittaṃ samohaṃ
cittanti pajānāti, vītamohaṃ vā cittaṃ vītamohaṃ cittanti pajānāti; sankhittaṃ
vā cittaṃ sankhittaṃ cittanti pajānāti, vikkhittaṃ vā cittaṃ vikkhittaṃ
cittanti pajānāti; mahaggataṃ vā cittaṃ mahaggataṃ cittanti pajānāti,
amahaggataṃ vā cittaṃ amahaggataṃ cittanti pajānāti; sauttaraṃ vā cittaṃ
sauttaraṃ cittanti pajānāti, anuttaraṃ vā cittaṃ anuttaraṃ cittanti pajānāti;
samāhitaṃ vā cittaṃ samāhitaṃ cittanti pajānāti, asamāhitaṃ vā cittaṃ
asamāhitaṃ cittanti pajānāti; vimuttaṃ vā cittaṃ vimuttaṃ cittanti pajānāti,
avimuttaṃ vā cittaṃ avimuttaṃ cittanti pajānātī’ti.</p>
<hr>

<p><span class="parno">9</span><a class="wp" id="wp9"></a>
<a id="p_9M_483" class="ms"></a>
<a class="msdiv" id="msdiv_148"></a>
Dasa kho panimāni, sāriputta, tathāgatassa tathāgatabalāni yehi balehi
samannāgato tathāgato āsabhaṃ ṭhānaṃ paṭijānāti, parisāsu sīhanādaṃ nadati,
brahmacakkaṃ pavatteti. Katamāni dasa?</p>

<p><span class="parno">10</span><a class="wp" id="wp10"></a>
<a class="pts1" id="pts1.70"></a>
<a id="p_9M_484" class="ms"></a>
Idha, sāriputta, tathāgato ṭhānañca ṭhānato aṭṭhānañca aṭṭhānato yathābhūtaṃ
pajānāti. Yampi, sāriputta, tathāgato ṭhānañca ṭhānato aṭṭhānañca aṭṭhānato
yathābhūtaṃ pajānāti, idampi, sāriputta, tathāgatassa tathāgatabalaṃ hoti yaṃ
balaṃ āgamma tathāgato āsabhaṃ ṭhānaṃ paṭijānāti, parisāsu sīhanādaṃ nadati,
brahmacakkaṃ pavatteti. <span class="brnum">(1)</span></p>

<p><span class="parno">11</span><a class="wp" id="wp11"></a>
<a id="p_9M_485" class="ms"></a>
Puna caparaṃ, sāriputta, tathāgato atītānāgatapaccuppannānaṃ kammasamādānānaṃ
ṭhānaso hetuso vipākaṃ yathābhūtaṃ pajānāti. Yampi, sāriputta, tathāgato
atītānāgatapaccuppannānaṃ kammasamādānānaṃ ṭhānaso hetuso vipākaṃ yathābhūtaṃ
pajānāti, idampi, sāriputta, tathāgatassa tathāgatabalaṃ hoti yaṃ balaṃ āgamma
tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ
pavatteti. <span class="brnum">(2)</span></p>

<p><span class="parno">12</span><a class="wp" id="wp12"></a>
<a id="p_9M_486" class="ms"></a>
Puna caparaṃ, sāriputta, tathāgato sabbatthagāminiṃ paṭipadaṃ yathābhūtaṃ
pajānāti. Yampi, sāriputta, tathāgato sabbatthagāminiṃ paṭipadaṃ yathābhūtaṃ
pajānāti, idampi, sāriputta, tathāgatassa tathāgatabalaṃ hoti yaṃ balaṃ āgamma
tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ
pavatteti. <span class="brnum">(3)</span></p>
<hr>

<p><span class="parno">13</span><a class="wp" id="wp13"></a>
<a id="p_9M_487" class="ms"></a>
Puna caparaṃ, sāriputta, tathāgato anekadhātunānādhātulokaṃ yathābhūtaṃ
pajānāti. Yampi, sāriputta, tathāgato anekadhātunānādhātulokaṃ yathābhūtaṃ
pajānāti, idampi, sāriputta, tathāgatassa tathāgatabalaṃ hoti yaṃ balaṃ āgamma
tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ
pavatteti. <span class="brnum">(4)</span></p>

<p><span class="parno">14</span><a class="wp" id="wp14"></a>
<a id="p_9M_488" class="ms"></a>
Puna caparaṃ, sāriputta, tathāgato sattānaṃ nānādhimuttikataṃ yathābhūtaṃ
pajānāti. Yampi, sāriputta, tathāgato sattānaṃ nānādhimuttikataṃ yathābhūtaṃ
pajānāti, idampi, sāriputta, tathāgatassa tathāgatabalaṃ hoti yaṃ balaṃ āgamma
tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ
pavatteti. <span class="brnum">(5)</span></p>
<hr>

<p><span class="parno">15</span><a class="wp" id="wp15"></a>
<a id="p_9M_489" class="ms"></a>
Puna caparaṃ, sāriputta, tathāgato parasattānaṃ parapuggalānaṃ
indriyaparopariyattaṃ yathābhūtaṃ pajānāti. Yampi, sāriputta, tathāgato
parasattānaṃ parapuggalānaṃ indriyaparopariyattaṃ yathābhūtaṃ pajānāti, idampi,
sāriputta, tathāgatassa tathāgatabalaṃ hoti yaṃ balaṃ āgamma tathāgato āsabhaṃ
ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti. <span class="brnum">(6)</span></p>

<p><span class="parno">16</span><a class="wp" id="wp16"></a>
<a id="p_9M_490" class="ms"></a>
Puna caparaṃ, sāriputta, tathāgato jhānavimokkhasamādhisamāpattīnaṃ
sankilesaṃ vodānaṃ vuṭṭhānaṃ yathābhūtaṃ pajānāti. Yampi, sāriputta, tathāgato
jhānavimokkhasamādhisamāpattīnaṃ sankilesaṃ vodānaṃ vuṭṭhānaṃ yathābhūtaṃ
pajānāti, idampi, sāriputta, tathāgatassa tathāgatabalaṃ hoti yaṃ balaṃ āgamma
tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ
pavatteti. <span class="brnum">(7)</span></p>
<hr>

<p><span class="parno">17</span><a class="wp" id="wp17"></a>
<a id="p_9M_491" class="ms"></a>
Puna caparaṃ, sāriputta, tathāgato anekavihitaṃ pubbenivāsaṃ anussarati,
seyyathidaṃ—ekampi jātiṃ dvepi jātiyo tissopi jātiyo catassopi jātiyo pañcapi
jātiyo dasapi jātiyo vīsampi jātiyo tiṃsampi jātiyo cattālīsampi jātiyo
paññāsampi jātiyo jātisatampi jātisahassampi jātisatasahassampi anekepi
saṃvaṭṭakappe anekepi vivaṭṭakappe anekepi saṃvaṭṭavivaṭṭakappe: ‘amutrāsiṃ
evaṃnāmo evangotto evaṃvaṇṇo evamāhāro evaṃsukhadukkhappaṭisaṃvedī
evamāyupariyanto, so tato cuto amutra udapādiṃ; tatrāpāsiṃ evaṃnāmo evangotto
evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato
cuto idhūpapanno’ti. Iti sākāraṃ sauddesaṃ anekavihitaṃ pubbenivāsaṃ
anussarati. Yampi, sāriputta, tathāgato anekavihitaṃ pubbenivāsaṃ anussarati,
seyyathidaṃ—ekampi jātiṃ dvepi jātiyo … pe … iti sākāraṃ sauddesaṃ
anekavihitaṃ pubbenivāsaṃ anussarati, idampi, sāriputta, tathāgatassa
tathāgatabalaṃ hoti yaṃ balaṃ āgamma tathāgato āsabhaṃ ṭhānaṃ paṭijānāti,
parisāsu sīhanādaṃ nadati, brahmacakkaṃ pavatteti. <span class="brnum">(8)</span></p>
<hr>

<p><span class="parno">18</span><a class="wp" id="wp18"></a>
<a class="pts1" id="pts1.71"></a>
<a id="p_9M_492" class="ms"></a>
Puna caparaṃ, sāriputta, tathāgato dibbena cakkhunā visuddhena
atikkantamānusakena satte passati cavamāne upapajjamāne hīne paṇīte suvaṇṇe
dubbaṇṇe sugate duggate yathākammūpage satte pajānāti: ‘ime vata bhonto sattā
kāyaduccaritena samannāgatā vacīduccaritena samannāgatā manoduccaritena
samannāgatā ariyānaṃ upavādakā micchādiṭṭhikā micchādiṭṭhikammasamādānā, te
kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā. Ime vā
pana bhonto sattā kāyasucaritena samannāgatā vacīsucaritena samannāgatā
manosucaritena samannāgatā ariyānaṃ anupavādakā sammādiṭṭhikā
sammādiṭṭhikammasamādānā, te kāyassa bhedā paraṃ maraṇā sugatiṃ saggaṃ lokaṃ
upapannā’ti. Iti dibbena cakkhunā visuddhena atikkantamānusakena satte passati
cavamāne upapajjamāne hīne paṇīte suvaṇṇe dubbaṇṇe sugate duggate
yathākammūpage satte pajānāti. Yampi, sāriputta, tathāgato dibbena cakkhunā
visuddhena atikkantamānusakena satte passati cavamāne upapajjamāne hīne paṇīte
suvaṇṇe dubbaṇṇe sugate duggate yathākammūpage satte pajānāti: ‘ime vata bhonto
sattā kāyaduccaritena samannāgatā vacīduccaritena samannāgatā manoduccaritena
samannāgatā ariyānaṃ upavādakā micchādiṭṭhikā micchādiṭṭhikammasamādānā, te
kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā. Ime vā
pana bhonto sattā kāyasucaritena samannāgatā vacīsucaritena samannāgatā
manosucaritena samannāgatā ariyānaṃ anupavādakā sammādiṭṭhikā
sammādiṭṭhikammasamādānā, te kāyassa bhedā paraṃ maraṇā sugatiṃ saggaṃ lokaṃ
upapannā’ti. Iti dibbena cakkhunā visuddhena atikkantamānusakena satte passati
cavamāne upapajjamāne hīne paṇīte suvaṇṇe dubbaṇṇe sugate duggate
yathākammūpage satte pajānāti. Idampi, sāriputta, tathāgatassa tathāgatabalaṃ
hoti yaṃ balaṃ āgamma tathāgato āsabhaṃ ṭhānaṃ paṭijānāti, parisāsu sīhanādaṃ
nadati, brahmacakkaṃ pavatteti. <span class="brnum">(9)</span></p>
<hr>

<p><span class="parno">19</span><a class="wp" id="wp19"></a>
<a id="p_9M_493" class="ms"></a>
Puna caparaṃ, sāriputta, tathāgato āsavānaṃ khayā anāsavaṃ cetovimuttiṃ
paññāvimuttiṃ diṭṭheva dhamme sayaṃ abhiññā sacchikatvā upasampajja viharati.
Yampi, sāriputta, tathāgato āsavānaṃ khayā anāsavaṃ cetovimuttiṃ paññāvimuttiṃ
diṭṭheva dhamme sayaṃ abhiññā sacchikatvā upasampajja viharati, idampi,
sāriputta, tathāgatassa tathāgatabalaṃ hoti yaṃ balaṃ āgamma tathāgato āsabhaṃ
ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti. <span class="brnum">(10)</span></p>
<hr>

<p><span class="parno">20</span><a class="wp" id="wp20"></a>
<a id="p_9M_494" class="ms"></a>
Imāni kho, sāriputta, dasa tathāgatassa tathāgatabalāni yehi balehi samannāgato
tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ
pavatteti.</p>

<p><span class="parno">21</span><a class="wp" id="wp21"></a>
<a id="p_9M_495" class="ms"></a>
<a class="msdiv" id="msdiv_149"></a>
Yo kho maṃ, sāriputta, evaṃ jānantaṃ evaṃ passantaṃ evaṃ vadeyya: ‘natthi
samaṇassa gotamassa uttari manussadhammā alamariyañāṇadassanaviseso;
takkapariyāhataṃ samaṇo gotamo dhammaṃ deseti vīmaṃsānucaritaṃ
sayampaṭibhānan’ti, taṃ, sāriputta, vācaṃ appahāya taṃ cittaṃ appahāya taṃ
diṭṭhiṃ appaṭinissajjitvā yathābhataṃ nikkhitto evaṃ niraye. Seyyathāpi,
sāriputta, bhikkhu sīlasampanno samādhisampanno paññāsampanno diṭṭheva dhamme
aññaṃ ārādheyya, evaṃ sampadamidaṃ, sāriputta, vadāmi. Taṃ vācaṃ appahāya, taṃ
cittaṃ appahāya taṃ diṭṭhiṃ appaṭinissajjitvā yathābhataṃ nikkhitto evaṃ
niraye.</p>
<hr>

<p><span class="parno">22</span><a class="wp" id="wp22"></a>
<a id="p_9M_496" class="ms"></a>
<a class="msdiv" id="msdiv_150"></a>
Cattārimāni, sāriputta, tathāgatassa vesārajjāni yehi vesārajjehi samannāgato
tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ
pavatteti. Katamāni cattāri?</p>

<p><span class="parno">23</span><a class="wp" id="wp23"></a>
<a class="pts1" id="pts1.72"></a>
<a id="p_9M_497" class="ms"></a>
‘Sammāsambuddhassa te paṭijānato ime dhammā anabhisambuddhā’ti. Tatra vata maṃ
samaṇo vā brāhmaṇo vā devo vā māro vā brahmā vā koci vā lokasmiṃ sahadhammena
paṭicodessatīti nimittametaṃ, sāriputta, na samanupassāmi. <span class="var" title="etampahaṃ (bj, pts1)" id="note136">Etamahaṃ</span>, sāriputta,
nimittaṃ asamanupassanto khemappatto abhayappatto vesārajjappatto viharāmi. <span class="brnum">(1)</span></p>

<p><span class="parno">24</span><a class="wp" id="wp24"></a>
<a id="p_9M_498" class="ms"></a>
‘Khīṇāsavassa te paṭijānato ime āsavā aparikkhīṇā’ti. Tatra vata maṃ samaṇo vā
brāhmaṇo vā devo vā māro vā brahmā vā koci vā lokasmiṃ sahadhammena
paṭicodessatīti nimittametaṃ, sāriputta, na samanupassāmi. Etamahaṃ, sāriputta,
nimittaṃ asamanupassanto khemappatto abhayappatto vesārajjappatto viharāmi. <span class="brnum">(2)</span></p>

<p><span class="parno">25</span><a class="wp" id="wp25"></a>
<a id="p_9M_499" class="ms"></a>
‘Ye kho pana te antarāyikā dhammā vuttā, te paṭisevato nālaṃ antarāyāyā’ti.
Tatra vata maṃ samaṇo vā brāhmaṇo vā devo vā māro vā brahmā vā koci vā lokasmiṃ
sahadhammena paṭicodessatīti nimittametaṃ, sāriputta, na samanupassāmi.
Etamahaṃ, sāriputta, nimittaṃ asamanupassanto khemappatto abhayappatto
vesārajjappatto viharāmi. <span class="brnum">(3)</span></p>

<p><span class="parno">26</span><a class="wp" id="wp26"></a>
<a id="p_9M_500" class="ms"></a>
‘Yassa kho pana te atthāya dhammo desito, so na niyyāti takkarassa sammā
dukkhakkhayāyā’ti. Tatra vata maṃ samaṇo vā brāhmaṇo vā devo vā māro vā brahmā
vā koci vā lokasmiṃ sahadhammena paṭicodessatīti nimittametaṃ, sāriputta, na
samanupassāmi. Etamahaṃ, sāriputta, nimittaṃ asamanupassanto khemappatto
abhayappatto vesārajjappatto viharāmi. <span class="brnum">(4)</span></p>

<p><span class="parno">27</span><a class="wp" id="wp27"></a>
<a id="p_9M_501" class="ms"></a>
Imāni kho, sāriputta, cattāri tathāgatassa vesārajjāni yehi vesārajjehi
samannāgato tathāgato āsabhaṃ ṭhānaṃ paṭijānāti, parisāsu sīhanādaṃ nadati,
brahmacakkaṃ pavatteti.</p>
<hr>

<p><span class="parno">28</span><a class="wp" id="wp28"></a>
<a id="p_9M_502" class="ms"></a>
Yo kho maṃ, sāriputta, evaṃ jānantaṃ evaṃ passantaṃ evaṃ vadeyya: ‘natthi
samaṇassa gotamassa uttari manussadhammā alamariyañāṇadassanaviseso,
takkapariyāhataṃ samaṇo gotamo dhammaṃ deseti vīmaṃsānucaritaṃ
sayampaṭibhānan’ti, taṃ, sāriputta, vācaṃ appahāya taṃ cittaṃ appahāya taṃ
diṭṭhiṃ appaṭinissajjitvā yathābhataṃ nikkhitto evaṃ niraye. Seyyathāpi,
sāriputta, bhikkhu sīlasampanno samādhisampanno paññāsampanno diṭṭheva dhamme
aññaṃ ārādheyya, evaṃ sampadamidaṃ, sāriputta, vadāmi. Taṃ vācaṃ appahāya taṃ
cittaṃ appahāya taṃ diṭṭhiṃ appaṭinissajjitvā yathābhataṃ nikkhitto evaṃ
niraye.</p>
<hr>

<p><span class="parno">29</span><a class="wp" id="wp29"></a>
<a id="p_9M_503" class="ms"></a>
<a class="msdiv" id="msdiv_151"></a>
Aṭṭha kho imā, sāriputta, parisā. Katamā aṭṭha? Khattiyaparisā, brāhmaṇaparisā,
gahapatiparisā, samaṇaparisā, <span class="var" title="cātummahārājikaparisā (bj, s1-3)" id="note137">cātumahārājikaparisā</span>, tāvatiṃsaparisā,
māraparisā, brahmaparisā—imā kho, sāriputta, aṭṭha parisā. Imehi kho,
sāriputta, catūhi vesārajjehi samannāgato tathāgato imā aṭṭha parisā
upasankamati ajjhogāhati. Abhijānāmi kho panāhaṃ, sāriputta, anekasataṃ
khattiyaparisaṃ upasankamitā. Tatrapi mayā sannisinnapubbañceva,
sallapitapubbañca, sākacchā ca samāpajjitapubbā. Tatra vata maṃ bhayaṃ vā
sārajjaṃ vā okkamissatīti nimittametaṃ, sāriputta, na samanupassāmi. Etamahaṃ,
sāriputta, nimittaṃ asamanupassanto khemappatto abhayappatto vesārajjappatto
viharāmi.</p>

<p><span class="parno">30</span><a class="wp" id="wp30"></a>
<a class="pts1" id="pts1.73"></a>
<a id="p_9M_504" class="ms"></a>
Abhijānāmi kho panāhaṃ, sāriputta, anekasataṃ brāhmaṇaparisaṃ … pe  …
gahapatiparisaṃ … samaṇaparisaṃ … cātumahārājikaparisaṃ … tāvatiṃsaparisaṃ  …
māraparisaṃ … brahmaparisaṃ upasankamitā. Tatrapi mayā sannisinnapubbañceva,
sallapitapubbañca, sākacchā ca samāpajjitapubbā. Tatra vata maṃ bhayaṃ vā
sārajjaṃ vā okkamissatīti nimittametaṃ, sāriputta, na samanupassāmi. Etamahaṃ,
sāriputta, nimittaṃ asamanupassanto khemappatto abhayappatto vesārajjappatto
viharāmi.</p>

<p><span class="parno">31</span><a class="wp" id="wp31"></a>
<a id="p_9M_505" class="ms"></a>
Yo kho maṃ, sāriputta, evaṃ jānantaṃ evaṃ passantaṃ evaṃ vadeyya: ‘natthi
samaṇassa gotamassa uttari manussadhammā alamariyañāṇadassanaviseso,
takkapariyāhataṃ samaṇo gotamo dhammaṃ deseti vīmaṃsānucaritaṃ
sayampaṭibhānan’ti, taṃ, sāriputta, vācaṃ appahāya taṃ cittaṃ appahāya taṃ
diṭṭhiṃ appaṭinissajjitvā yathābhataṃ nikkhitto evaṃ niraye. Seyyathāpi,
sāriputta, bhikkhu sīlasampanno samādhisampanno paññāsampanno diṭṭheva dhamme
aññaṃ ārādheyya, evaṃ sampadamidaṃ, sāriputta, vadāmi. Taṃ vācaṃ appahāya taṃ
cittaṃ appahāya taṃ diṭṭhiṃ appaṭinissajjitvā yathābhataṃ nikkhitto evaṃ
niraye.</p>
<hr>

<p><span class="parno">32</span><a class="wp" id="wp32"></a>
<a id="p_9M_506" class="ms"></a>
<a class="msdiv" id="msdiv_152"></a>
Catasso kho imā, sāriputta, yoniyo. Katamā catasso? Aṇḍajā yoni, jalābujā yoni,
saṃsedajā yoni, opapātikā yoni. <a class="wp" id="wp33"></a>Katamā ca, sāriputta, aṇḍajā yoni? Ye kho te,
sāriputta, sattā aṇḍakosaṃ abhinibbhijja jāyanti—ayaṃ vuccati, sāriputta,
aṇḍajā yoni. Katamā ca, sāriputta, jalābujā yoni? Ye kho te, sāriputta, sattā
vatthikosaṃ abhinibbhijja jāyanti—ayaṃ vuccati, sāriputta, jalābujā yoni.
Katamā ca, sāriputta, saṃsedajā yoni? Ye kho te, sāriputta, sattā pūtimacche vā
jāyanti pūtikuṇape vā pūtikummāse vā candanikāye vā oḷigalle vā jāyanti—ayaṃ
vuccati, sāriputta, saṃsedajā yoni. Katamā ca, sāriputta, opapātikā yoni? Devā,
nerayikā, ekacce ca manussā, ekacce ca vinipātikā—ayaṃ vuccati, sāriputta,
opapātikā yoni. Imā kho, sāriputta, catasso yoniyo.</p>

<p><span class="parno">33</span><a class="wp" id="wp34"></a>
<a id="p_9M_507" class="ms"></a>
Yo kho maṃ, sāriputta, evaṃ jānantaṃ evaṃ passantaṃ evaṃ vadeyya: ‘natthi
samaṇassa gotamassa uttari manussadhammā alamariyañāṇadassanaviseso,
takkapariyāhataṃ samaṇo gotamo dhammaṃ deseti vīmaṃsānucaritaṃ
sayampaṭibhānan’ti, taṃ, sāriputta, vācaṃ appahāya taṃ cittaṃ appahāya taṃ
diṭṭhiṃ appaṭinissajjitvā yathābhataṃ nikkhitto evaṃ niraye. Seyyathāpi,
sāriputta, bhikkhu sīlasampanno samādhisampanno paññāsampanno diṭṭheva dhamme
aññaṃ ārādheyya, evaṃ sampadamidaṃ, sāriputta, vadāmi. Taṃ vācaṃ appahāya taṃ
cittaṃ appahāya taṃ diṭṭhiṃ appaṭinissajjitvā yathābhataṃ nikkhitto evaṃ
niraye.</p>
<hr>

<p><span class="parno">34</span><a class="wp" id="wp35"></a>
<a class="pts1" id="pts1.74"></a>
<a id="p_9M_508" class="ms"></a>
<a class="msdiv" id="msdiv_153"></a>
Pañca kho imā, sāriputta, gatiyo. Katamā pañca? Nirayo, tiracchānayoni,
pettivisayo, manussā, devā. <a class="wp" id="wp36"></a>Nirayañcāhaṃ, sāriputta, pajānāmi, nirayagāmiñca
maggaṃ, nirayagāminiñca paṭipadaṃ; yathā paṭipanno ca kāyassa bhedā paraṃ
maraṇā apāyaṃ duggatiṃ vinipātaṃ nirayaṃ upapajjati tañca pajānāmi.
Tiracchānayoniñcāhaṃ, sāriputta, pajānāmi, tiracchānayonigāmiñca maggaṃ,
tiracchānayonigāminiñca paṭipadaṃ; yathā paṭipanno ca kāyassa bhedā paraṃ
maraṇā tiracchānayoniṃ upapajjati tañca pajānāmi. Pettivisayañcāhaṃ, sāriputta,
pajānāmi, pettivisayagāmiñca maggaṃ, pettivisayagāminiñca paṭipadaṃ; yathā
paṭipanno ca kāyassa bhedā paraṃ maraṇā pettivisayaṃ upapajjati tañca pajānāmi.
Manusse cāhaṃ, sāriputta, pajānāmi, manussalokagāmiñca maggaṃ,
manussalokagāminiñca paṭipadaṃ; yathā paṭipanno ca kāyassa bhedā paraṃ maraṇā
manussesu upapajjati tañca pajānāmi. Deve cāhaṃ, sāriputta, pajānāmi,
devalokagāmiñca maggaṃ, devalokagāminiñca paṭipadaṃ; yathā paṭipanno ca kāyassa
bhedā paraṃ maraṇā sugatiṃ saggaṃ lokaṃ upapajjati tañca pajānāmi.
Nibbānañcāhaṃ, sāriputta, pajānāmi, nibbānagāmiñca maggaṃ, nibbānagāminiñca
paṭipadaṃ; yathā paṭipanno ca āsavānaṃ khayā anāsavaṃ cetovimuttiṃ
paññāvimuttiṃ diṭṭheva dhamme sayaṃ abhiññā sacchikatvā upasampajja viharati
tañca pajānāmi.</p>

<p><span class="parno">35</span><a class="wp" id="wp37"></a>
<a id="p_9M_509" class="ms"></a>
<a class="msdiv" id="msdiv_154"></a>
Idhāhaṃ, sāriputta, ekaccaṃ puggalaṃ evaṃ cetasā ceto paricca pajānāmi – 
tathāyaṃ puggalo paṭipanno tathā ca iriyati tañca maggaṃ samārūḷho, yathā
kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjissatīti.
Tamenaṃ passāmi aparena samayena dibbena cakkhunā visuddhena
atikkantamānusakena kāyassa bhedā paraṃ maraṇā apāyaṃ duggatiṃ vinipātaṃ
nirayaṃ upapannaṃ, ekantadukkhā tibbā kaṭukā vedanā vedayamānaṃ. Seyyathāpi,
sāriputta, angārakāsu sādhikaporisā pūrā angārānaṃ vītaccikānaṃ vītadhūmānaṃ.
Atha puriso āgaccheyya ghammābhitatto ghammapareto kilanto tasito pipāsito
ekāyanena maggena tameva angārakāsuṃ paṇidhāya. Tamenaṃ cakkhumā puriso disvā
evaṃ vadeyya: ‘tathāyaṃ bhavaṃ puriso paṭipanno tathā ca iriyati tañca maggaṃ
samārūḷho, yathā imaṃyeva angārakāsuṃ āgamissatī’ti. Tamenaṃ passeyya aparena
samayena tassā angārakāsuyā patitaṃ, ekantadukkhā tibbā kaṭukā vedanā
vedayamānaṃ. Evameva kho ahaṃ, sāriputta, idhekaccaṃ puggalaṃ evaṃ cetasā ceto
paricca pajānāmi—tathāyaṃ puggalo paṭipanno tathā ca iriyati tañca maggaṃ
samārūḷho yathā kāyassa bhedā paraṃ maraṇā apāyaṃ duggatiṃ vinipātaṃ nirayaṃ
upapajjissatīti. Tamenaṃ passāmi aparena samayena dibbena cakkhunā visuddhena
atikkantamānusakena kāyassa bhedā paraṃ maraṇā apāyaṃ duggatiṃ vinipātaṃ
nirayaṃ upapannaṃ, ekantadukkhā tibbā kaṭukā vedanā vedayamānaṃ. <span class="brnum">(1)</span></p>

<p><span class="parno">36</span><a class="wp" id="wp38"></a>
<a class="pts1" id="pts1.75"></a>
<a id="p_9M_510" class="ms"></a>
Idha panāhaṃ, sāriputta, ekaccaṃ puggalaṃ evaṃ cetasā ceto paricca pajānāmi – 
tathāyaṃ puggalo paṭipanno tathā ca iriyati tañca maggaṃ samārūḷho, yathā
kāyassa bhedā paraṃ maraṇā tiracchānayoniṃ upapajjissatīti. Tamenaṃ passāmi
aparena samayena dibbena cakkhunā visuddhena atikkantamānusakena kāyassa bhedā
paraṃ maraṇā tiracchānayoniṃ upapannaṃ, dukkhā tibbā kaṭukā vedanā vedayamānaṃ.
Seyyathāpi, sāriputta, gūthakūpo sādhikaporiso, pūro gūthassa. Atha puriso
āgaccheyya ghammābhitatto ghammapareto kilanto tasito pipāsito ekāyanena
maggena tameva gūthakūpaṃ paṇidhāya. Tamenaṃ cakkhumā puriso disvā evaṃ
vadeyya: ‘tathāyaṃ bhavaṃ puriso paṭipanno tathā ca iriyati tañca maggaṃ
samārūḷho yathā imaṃyeva gūthakūpaṃ āgamissatī’ti. Tamenaṃ passeyya aparena
samayena tasmiṃ gūthakūpe patitaṃ, dukkhā tibbā kaṭukā vedanā vedayamānaṃ.
Evameva kho ahaṃ, sāriputta, idhekaccaṃ puggalaṃ evaṃ cetasā ceto paricca
pajānāmi—tathāyaṃ puggalo paṭipanno tathā ca iriyati tañca maggaṃ samārūḷho,
yathā kāyassa bhedā paraṃ maraṇā tiracchānayoniṃ upapajjissatīti. Tamenaṃ
passāmi aparena samayena dibbena cakkhunā visuddhena atikkantamānusakena
kāyassa bhedā paraṃ maraṇā tiracchānayoniṃ upapannaṃ, dukkhā tibbā kaṭukā
vedanā vedayamānaṃ. <span class="brnum">(2)</span></p>

<p><span class="parno">37</span><a class="wp" id="wp39"></a>
<a id="p_9M_511" class="ms"></a>
Idha panāhaṃ, sāriputta, ekaccaṃ puggalaṃ evaṃ cetasā ceto paricca pajānāmi – 
tathāyaṃ puggalo paṭipanno tathā ca iriyati tañca maggaṃ samārūḷho, yathā
kāyassa bhedā paraṃ maraṇā pettivisayaṃ upapajjissatīti. Tamenaṃ passāmi
aparena samayena dibbena cakkhunā visuddhena atikkantamānusakena kāyassa bhedā
paraṃ maraṇā pettivisayaṃ upapannaṃ, dukkhabahulā vedanā vedayamānaṃ.
Seyyathāpi, sāriputta, rukkho visame bhūmibhāge jāto tanupattapalāso
kabaracchāyo. Atha puriso āgaccheyya ghammābhitatto ghammapareto kilanto tasito
pipāsito ekāyanena maggena tameva rukkhaṃ paṇidhāya. Tamenaṃ cakkhumā puriso
disvā evaṃ vadeyya: ‘tathāyaṃ bhavaṃ puriso paṭipanno tathā ca iriyati tañca
maggaṃ samārūḷho, yathā imaṃyeva rukkhaṃ āgamissatī’ti. Tamenaṃ passeyya,
aparena samayena tassa rukkhassa chāyāya nisinnaṃ vā nipannaṃ vā dukkhabahulā
vedanā vedayamānaṃ. Evameva kho ahaṃ, sāriputta, idhekaccaṃ puggalaṃ evaṃ
cetasā ceto paricca pajānāmi—tathāyaṃ puggalo paṭipanno tathā ca iriyati
tañca maggaṃ samārūḷho, yathā kāyassa bhedā paraṃ maraṇā pettivisayaṃ
upapajjissatīti. Tamenaṃ passāmi aparena samayena dibbena cakkhunā visuddhena
atikkantamānusakena kāyassa bhedā paraṃ maraṇā pettivisayaṃ upapannaṃ,
dukkhabahulā vedanā vedayamānaṃ. <span class="brnum">(3)</span></p>

<p><span class="parno">38</span><a class="wp" id="wp40"></a>
<a id="p_9M_512" class="ms"></a>
Idha panāhaṃ, sāriputta, ekaccaṃ puggalaṃ evaṃ cetasā ceto paricca pajānāmi – 
tathāyaṃ puggalo paṭipanno tathā ca iriyati tañca maggaṃ samārūḷho yathā
kāyassa bhedā paraṃ maraṇā manussesu upapajjissatīti. Tamenaṃ passāmi aparena
samayena dibbena cakkhunā visuddhena atikkantamānusakena kāyassa bhedā paraṃ
maraṇā manussesu upapannaṃ, sukhabahulā vedanā vedayamānaṃ. Seyyathāpi,
sāriputta, rukkho same bhūmibhāge jāto bahalapattapalāso <span class="var" title="saṇḍacchāyo (s1-3) | santacchāyo (mr)" id="note139">sandacchāyo</span>. Atha
puriso āgaccheyya ghammābhitatto ghammapareto kilanto tasito pipāsito ekāyanena
maggena tameva rukkhaṃ paṇidhāya. Tamenaṃ cakkhumā puriso disvā evaṃ vadeyya:
‘tathāyaṃ bhavaṃ puriso paṭipanno tathā ca iriyati tañca maggaṃ samārūḷho,
yathā imameva rukkhaṃ āgamissatī’ti. Tamenaṃ passeyya aparena samayena tassa
rukkhassa chāyāya nisinnaṃ vā nipannaṃ vā sukhabahulā vedanā vedayamānaṃ.
Evameva kho ahaṃ, sāriputta, idhekaccaṃ puggalaṃ evaṃ cetasā ceto paricca
pajānāmi—tathāyaṃ puggalo paṭipanno tathā ca iriyati tañca maggaṃ samārūḷho
yathā kāyassa bhedā paraṃ maraṇā manussesu upapajjissatīti. Tamenaṃ passāmi
aparena samayena dibbena cakkhunā visuddhena atikkantamānusakena kāyassa bhedā
paraṃ maraṇā manussesu upapannaṃ, sukhabahulā vedanā vedayamānaṃ. <span class="brnum">(4)</span></p>

<p><span class="parno">39</span><a class="wp" id="wp41"></a>
<a class="pts1" id="pts1.76"></a>
<a id="p_9M_513" class="ms"></a>
Idha panāhaṃ, sāriputta, ekaccaṃ puggalaṃ evaṃ cetasā ceto paricca pajānāmi:
‘tathāyaṃ puggalo paṭipanno tathā ca iriyati tañca maggaṃ samārūḷho, yathā
kāyassa bhedā paraṃ maraṇā sugatiṃ saggaṃ lokaṃ upapajjissatī’ti. Tamenaṃ
passāmi aparena samayena dibbena cakkhunā visuddhena atikkantamānusakena
kāyassa bhedā paraṃ maraṇā sugatiṃ saggaṃ lokaṃ upapannaṃ, ekantasukhā vedanā
vedayamānaṃ. Seyyathāpi, sāriputta, pāsādo, tatrāssa kūṭāgāraṃ ullittāvalittaṃ
nivātaṃ phusitaggaḷaṃ pihitavātapānaṃ. Tatrāssa pallanko gonakatthato
paṭikatthato paṭalikatthato kadalimigapavarapaccattharaṇo sauttaracchado
ubhatolohitakūpadhāno. Atha puriso āgaccheyya ghammābhitatto ghammapareto
kilanto tasito pipāsito ekāyanena maggena tameva pāsādaṃ paṇidhāya. Tamenaṃ
cakkhumā puriso disvā evaṃ vadeyya: ‘tathāyaṃ bhavaṃ puriso paṭipanno tathā ca
iriyati tañca maggaṃ samārūḷho, yathā imaṃyeva pāsādaṃ āgamissatī’ti. Tamenaṃ
passeyya aparena samayena tasmiṃ pāsāde tasmiṃ kūṭāgāre tasmiṃ pallanke
nisinnaṃ vā nipannaṃ vā ekantasukhā vedanā vedayamānaṃ. Evameva kho ahaṃ,
sāriputta, idhekaccaṃ puggalaṃ evaṃ cetasā ceto paricca pajānāmi—tathāyaṃ
puggalo paṭipanno tathā ca iriyati tañca maggaṃ samārūḷho yathā kāyassa bhedā
paraṃ maraṇā sugatiṃ saggaṃ lokaṃ upapajjissatīti. Tamenaṃ passāmi aparena
samayena dibbena cakkhunā visuddhena atikkantamānusakena kāyassa bhedā paraṃ
maraṇā sugatiṃ saggaṃ lokaṃ upapannaṃ, ekantasukhā vedanā vedayamānaṃ. <span class="brnum">(5)</span></p>

<p><span class="parno">40</span><a class="wp" id="wp42"></a>
<a class="pts1" id="pts1.77"></a>
<a id="p_9M_514" class="ms"></a>
Idha panāhaṃ, sāriputta, ekaccaṃ puggalaṃ cetasā ceto paricca pajānāmi – 
tathāyaṃ puggalo paṭipanno tathā ca iriyati tañca maggaṃ samārūḷho, yathā
āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ
abhiññā sacchikatvā upasampajja viharissatīti. Tamenaṃ passāmi aparena samayena
āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ
abhiññā sacchikatvā upasampajja viharantaṃ, ekantasukhā vedanā vedayamānaṃ.
Seyyathāpi, sāriputta, pokkharaṇī acchodakā sātodakā sītodakā setakā supatitthā
ramaṇīyā. Avidūre cassā tibbo vanasaṇḍo. Atha puriso āgaccheyya ghammābhitatto
ghammapareto kilanto tasito pipāsito ekāyanena maggena tameva pokkharaṇiṃ
paṇidhāya. Tamenaṃ cakkhumā puriso disvā evaṃ vadeyya: ‘tathā bhavaṃ puriso
paṭipanno tathā ca iriyati tañca maggaṃ samārūḷho, yathā imaṃyeva pokkharaṇiṃ
āgamissatī’ti. Tamenaṃ passeyya aparena samayena taṃ pokkharaṇiṃ ogāhetvā
nhāyitvā ca pivitvā ca sabbadarathakilamathapariḷāhaṃ paṭippassambhetvā
paccuttaritvā tasmiṃ vanasaṇḍe nisinnaṃ vā nipannaṃ vā, ekantasukhā vedanā
vedayamānaṃ. Evameva kho ahaṃ, sāriputta, idhekaccaṃ puggalaṃ evaṃ cetasā ceto
paricca pajānāmi: ‘tathāyaṃ puggalo paṭipanno tathā ca iriyati tañca maggaṃ
samārūḷho, yathā āsavānaṃ khayā anāsavaṃ cetovimuttiṃ paññāvimuttiṃ diṭṭheva
dhamme sayaṃ abhiññā sacchikatvā upasampajja viharissatī’ti. Tamenaṃ passāmi
aparena samayena āsavānaṃ khayā anāsavaṃ cetovimuttiṃ paññāvimuttiṃ diṭṭheva
dhamme sayaṃ abhiññā sacchikatvā upasampajja viharantaṃ, ekantasukhā vedanā
vedayamānaṃ. Imā kho, sāriputta, pañca gatiyo.</p>

<p><span class="parno">41</span><a class="wp" id="wp43"></a>
<a id="p_9M_515" class="ms"></a>
Yo kho maṃ, sāriputta, evaṃ jānantaṃ evaṃ passantaṃ evaṃ vadeyya: ‘natthi
samaṇassa gotamassa uttari manussadhammā alamariyañāṇadassanaviseso;
takkapariyāhataṃ samaṇo gotamo dhammaṃ deseti vīmaṃsānucaritaṃ
sayampaṭibhānan’ti taṃ, sāriputta, vācaṃ appahāya taṃ cittaṃ appahāya taṃ
diṭṭhiṃ appaṭinissajjitvā yathābhataṃ nikkhitto evaṃ niraye. Seyyathāpi,
sāriputta, bhikkhu sīlasampanno samādhisampanno paññāsampanno diṭṭheva dhamme
aññaṃ ārādheyya; evaṃ sampadamidaṃ, sāriputta, vadāmi taṃ vācaṃ appahāya taṃ
cittaṃ appahāya taṃ diṭṭhiṃ appaṭinissajjitvā yathābhataṃ nikkhitto evaṃ
niraye.</p>

<p><span class="parno">42</span><a class="wp" id="wp44"></a>
<a class="pts1" id="pts1.78"></a>
<a id="p_9M_516" class="ms"></a>
<a class="msdiv" id="msdiv_155"></a>
Abhijānāmi kho panāhaṃ, sāriputta, caturangasamannāgataṃ brahmacariyaṃ <span class="var" title="caritvā (mr)" id="note140">caritā</span> – 
tapassī sudaṃ homi paramatapassī, <span class="var" title="lūkhassudaṃ (bj, pts1)" id="note141">lūkho sudaṃ</span> homi paramalūkho, jegucchī sudaṃ
homi paramajegucchī, <span class="var" title="pavivittassudaṃ (bj, pts1)" id="note142">pavivitto sudaṃ</span> homi paramapavivitto. <a class="wp" id="wp45"></a>Tatrāssu me idaṃ,
sāriputta, tapassitāya hoti – acelako homi muttācāro <span class="var" title="hatthāvalekhano (s1-3)" id="note144">hatthāpalekhano</span>,
naehibhaddantiko natiṭṭhabhaddantiko; nābhihaṭaṃ na uddissakataṃ na nimantanaṃ
sādiyāmi. So na kumbhimukhā paṭiggaṇhāmi, na kaḷopimukhā paṭiggaṇhāmi, na
eḷakamantaraṃ, na daṇḍamantaraṃ, na musalamantaraṃ, na dvinnaṃ bhuñjamānānaṃ,
na gabbhiniyā, na <span class="var" title="pāyantiyā (mr)" id="note145">pāyamānāya</span>, na purisantaragatāya, na sankittīsu, na yattha sā
upaṭṭhito hoti, na yattha makkhikā saṇḍasaṇḍacārinī; na macchaṃ na maṃsaṃ na
suraṃ na merayaṃ na thusodakaṃ pivāmi; so ekāgāriko vā homi ekālopiko,
dvāgāriko vā homi dvālopiko … pe … sattāgāriko vā homi sattālopiko; ekissāpi
dattiyā yāpemi, dvīhipi dattīhi yāpemi … pe … sattahipi dattīhi yāpemi;
ekāhikampi āhāraṃ āhāremi, dvīhikampi āhāraṃ āhāremi … pe … sattāhikampi āhāraṃ
āhāremi; iti evarūpaṃ addhamāsikampi pariyāyabhattabhojanānuyogamanuyutto
viharāmi.</p>

<p><span class="parno">43</span>
<a id="p_9M_517" class="ms"></a>
So sākabhakkho vā homi, sāmākabhakkho vā homi, nīvārabhakkho vā homi,
daddulabhakkho vā homi, haṭabhakkho vā homi, kaṇabhakkho vā homi, ācāmabhakkho
vā homi, piññākabhakkho vā homi, tiṇabhakkho vā homi, gomayabhakkho vā homi,
vanamūlaphalāhāro yāpemi pavattaphalabhojī.</p>

<p><span class="parno">44</span>
<a id="p_9M_518" class="ms"></a>
So sāṇānipi dhāremi, masāṇānipi dhāremi, chavadussānipi dhāremi, paṃsukūlānipi
dhāremi, tirīṭānipi dhāremi, ajinampi dhāremi, ajinakkhipampi dhāremi,
kusacīrampi dhāremi, vākacīrampi dhāremi, phalakacīrampi dhāremi,
kesakambalampi dhāremi, vāḷakambalampi dhāremi, ulūkapakkhampi dhāremi;
kesamassulocakopi homi kesamassulocanānuyogamanuyutto; ubbhaṭṭhakopi homi
āsanapaṭikkhitto; ukkuṭikopi homi ukkuṭikappadhānamanuyutto;
kaṇṭakāpassayikopi homi kaṇṭakāpassaye seyyaṃ <span class="var" title="imassānantare aññopi koci pāṭhapadeso aññesu ājīvakavatadīpakasuttesu dissati. ^dn8#17 [Mahāsīhanādasutta/3. Tapopakkamakathā] mahāsīhanādasutte ca ^mn45#5 [Cūḷadhammasamādānasutta] cūḷadhammasamādānasutte ca" id="note146">kappemi</span>; sāyatatiyakampi
udakorohanānuyogamanuyutto viharāmi—iti evarūpaṃ anekavihitaṃ kāyassa
ātāpanaparitāpanānuyogamanuyutto viharāmi. Idaṃsu me, sāriputta,
tapassitāya hoti.</p>
<hr>

<p><span class="parno">45</span><a class="wp" id="wp46"></a>
<a id="p_9M_519" class="ms"></a>
<a class="msdiv" id="msdiv_156"></a>
Tatrāssu me idaṃ, sāriputta, lūkhasmiṃ hoti—nekavassagaṇikaṃ rajojallaṃ kāye
sannicitaṃ hoti papaṭikajātaṃ. Seyyathāpi, sāriputta, tindukakhāṇu
nekavassagaṇiko sannicito hoti papaṭikajāto, evamevāssu me, sāriputta,
nekavassagaṇikaṃ rajojallaṃ kāye sannicitaṃ hoti papaṭikajātaṃ. Tassa mayhaṃ,
sāriputta, na evaṃ hoti: ‘aho vatāhaṃ imaṃ rajojallaṃ pāṇinā parimajjeyyaṃ,
aññe vā pana me imaṃ rajojallaṃ pāṇinā parimajjeyyun’ti. Evampi me, sāriputta,
na hoti. Idaṃsu me, sāriputta, lūkhasmiṃ hoti. <span class="brnum">(1)</span></p>

<p><span class="parno">46</span><a class="wp" id="wp47"></a>
<a id="p_9M_520" class="ms"></a>
Tatrāssu me idaṃ, sāriputta, jegucchismiṃ hoti—so kho ahaṃ, sāriputta, satova
abhikkamāmi, satova paṭikkamāmi, yāva udakabindumhipi me dayā paccupaṭṭhitā
hoti: ‘māhaṃ khuddake pāṇe visamagate sanghātaṃ āpādesin’ti. Idaṃsu me,
sāriputta, jegucchismiṃ hoti. <span class="brnum">(2)</span></p>

<p><span class="parno">47</span><a class="wp" id="wp48"></a>
<a class="pts1" id="pts1.79"></a>
<a id="p_9M_521" class="ms"></a>
Tatrāssu me idaṃ, sāriputta, pavivittasmiṃ hoti—so kho ahaṃ, sāriputta,
aññataraṃ araññāyatanaṃ ajjhogāhetvā viharāmi. Yadā passāmi gopālakaṃ vā
pasupālakaṃ vā tiṇahārakaṃ vā kaṭṭhahārakaṃ vā vanakammikaṃ vā, vanena vanaṃ
gahanena gahanaṃ ninnena ninnaṃ thalena thalaṃ <span class="var" title="papatāmi (bj, s1-3, pts1)" id="note147">sampatāmi</span>. Taṃ kissa hetu? Mā
maṃ te addasaṃsu ahañca mā te addasanti. Seyyathāpi, sāriputta, āraññako mago
manusse disvā vanena vanaṃ gahanena gahanaṃ ninnena ninnaṃ thalena thalaṃ
sampatati; evameva kho ahaṃ, sāriputta, yadā passāmi gopālakaṃ vā pasupālakaṃ
vā tiṇahārakaṃ vā kaṭṭhahārakaṃ vā vanakammikaṃ vā vanena vanaṃ gahanena
gahanaṃ ninnena ninnaṃ thalena thalaṃ sampatāmi. Taṃ kissa hetu? Mā maṃ te
addasaṃsu ahañca mā te addasanti. Idaṃsu me, sāriputta, pavivittasmiṃ hoti. <span class="brnum">(3)</span></p>

<p><span class="parno">48</span><a class="wp" id="wp49"></a>
<a id="p_9M_522" class="ms"></a>
So kho ahaṃ, sāriputta, ye te goṭṭhā paṭṭhitagāvo apagatagopālakā, tattha
catukkuṇḍiko upasankamitvā yāni tāni vacchakānaṃ taruṇakānaṃ dhenupakānaṃ
gomayāni tāni sudaṃ āhāremi. Yāvakīvañca me, sāriputta, sakaṃ muttakarīsaṃ
apariyādinnaṃ hoti, sakaṃyeva sudaṃ muttakarīsaṃ āhāremi. Idaṃsu me, sāriputta,
mahāvikaṭabhojanasmiṃ hoti. <span class="brnum">(4)</span></p>

<p><span class="parno">49</span><a class="wp" id="wp50"></a>
<a id="p_9M_523" class="ms"></a>
<a class="msdiv" id="msdiv_157"></a>
So kho ahaṃ, sāriputta, aññataraṃ bhiṃsanakaṃ vanasaṇḍaṃ ajjhogāhetvā viharāmi.
Tatrāssudaṃ, sāriputta, bhiṃsanakassa vanasaṇḍassa bhiṃsanakatasmiṃ hoti—yo
koci avītarāgo taṃ vanasaṇḍaṃ pavisati, yebhuyyena lomāni haṃsanti. So kho
ahaṃ, sāriputta, yā tā rattiyo sītā hemantikā <span class="var" title="antaraṭṭhake himapātasamaye (bj, pts1)" id="note149">antaraṭṭhakā himapātasamayā</span>
tathārūpāsu rattīsu rattiṃ abbhokāse viharāmi, divā vanasaṇḍe; gimhānaṃ
pacchime māse divā abbhokāse viharāmi, rattiṃ vanasaṇḍe. Apissu maṃ, sāriputta,
ayaṃ anacchariyagāthā paṭibhāsi pubbe assutapubbā:</p>
<hr>
<blockquote>

<p><span class="parno">50</span>
<a id="p_9M_524" class="ms"></a>
‘Sotatto <span class="var" title="sosīno (bj, s1, s2, pts1, mr) | so sino (s3) | sosindo (saddanīti)" id="note150">sosinno</span> ceva,<br>
eko bhiṃsanake vane;<br>
Naggo na caggimāsīno,<br>
esanāpasuto munī’ti.
</p>
</blockquote>

<p><span class="parno">51</span><a class="wp" id="wp51"></a>
<a id="p_9M_525" class="ms"></a>
So kho ahaṃ, sāriputta, susāne seyyaṃ kappemi chavaṭṭhikāni upadhāya. Apissu
maṃ, sāriputta, <span class="var" title="gomaṇḍalā (bahūsu)" id="note151">gāmaṇḍalā</span> upasankamitvā oṭṭhubhantipi, omuttentipi, paṃsukenapi
okiranti, kaṇṇasotesupi salākaṃ pavesenti. Na kho panāhaṃ, sāriputta,
abhijānāmi tesu pāpakaṃ cittaṃ uppādetā. Idaṃsu me, sāriputta,
upekkhāvihārasmiṃ hoti.</p>

<p><span class="parno">52</span><a class="wp" id="wp52"></a>
<a class="pts1" id="pts1.80"></a>
<a id="p_9M_526" class="ms"></a>
<a class="msdiv" id="msdiv_158"></a>
Santi kho pana, sāriputta, eke samaṇabrāhmaṇā evaṃvādino evaṃdiṭṭhino: ‘āhārena
suddhī’ti. Te evamāhaṃsu: ‘kolehi yāpemā’ti. Te kolampi khādanti, kolacuṇṇampi
khādanti, kolodakampi pivanti—anekavihitampi kolavikatiṃ paribhuñjanti.
Abhijānāmi kho panāhaṃ, sāriputta, ekaṃyeva kolaṃ āhāraṃ āhāritā. Siyā kho pana
te, sāriputta, evamassa: ‘mahā nūna tena samayena kolo ahosī’ti. Na kho
panetaṃ, sāriputta, evaṃ daṭṭhabbaṃ. Tadāpi etaparamoyeva kolo ahosi seyyathāpi
etarahi. Tassa mayhaṃ, sāriputta, ekaṃyeva kolaṃ āhāraṃ āhārayato
adhimattakasimānaṃ patto kāyo hoti. Seyyathāpi nāma āsītikapabbāni vā
kāḷapabbāni vā; evamevassu me angapaccangāni bhavanti tāyevappāhāratāya.
Seyyathāpi nāma oṭṭhapadaṃ; evamevassu me ānisadaṃ hoti tāyevappāhāratāya.
Seyyathāpi nāma vaṭṭanāvaḷī; evamevassu me piṭṭhikaṇṭako unnatāvanato hoti
tāyevappāhāratāya. Seyyathāpi nāma jarasālāya gopānasiyo oluggaviluggā
bhavanti; evamevassu me phāsuḷiyo oluggaviluggā bhavanti tāyevappāhāratāya.
Seyyathāpi nāma gambhīre udapāne udakatārakā gambhīragatā okkhāyikā dissanti;
evamevassu me akkhikūpesu akkhitārakā gambhīragatā okkhāyikā dissanti
tāyevappāhāratāya. Seyyathāpi nāma tittakālābu āmakacchinno vātātapena
<span class="var" title="saṃphusito (s1-3) | sampuṭito (pts1) | saṃpuṭito (mr)" id="note152">samphuṭito</span> hoti sammilāto; evamevassu me sīsacchavi samphuṭitā hoti sammilātā
tāyevappāhāratāya. So kho ahaṃ, sāriputta, ‘udaracchaviṃ parimasissāmī’ti
piṭṭhikaṇṭakaṃyeva pariggaṇhāmi, ‘piṭṭhikaṇṭakaṃ parimasissāmī’ti
udaracchaviṃyeva pariggaṇhāmi, yāvassu me, sāriputta, udaracchavi
piṭṭhikaṇṭakaṃ allīnā hoti tāyevappāhāratāya. So kho ahaṃ, sāriputta, ‘vaccaṃ
vā muttaṃ vā karissāmī’ti tattheva avakujjo papatāmi tāyevappāhāratāya. So kho
ahaṃ, sāriputta, tameva kāyaṃ assāsento pāṇinā gattāni anomajjāmi. Tassa
mayhaṃ, sāriputta, pāṇinā gattāni anomajjato pūtimūlāni lomāni kāyasmā patanti
tāyevappāhāratāya.</p>
<hr>

<p><span class="parno">53</span><a class="wp" id="wp53-55"></a>
<a class="pts1" id="pts1.81"></a>
<a id="p_9M_527" class="ms"></a>
<a class="msdiv" id="msdiv_159"></a>
Santi kho pana, sāriputta, eke samaṇabrāhmaṇā evaṃvādino evaṃdiṭṭhino: ‘āhārena
suddhī’ti. Te evamāhaṃsu: ‘muggehi yāpema … pe … tilehi yāpema … pe … taṇḍulehi
yāpemā’ti. Te taṇḍulampi khādanti, taṇḍulacuṇṇampi khādanti, taṇḍulodakampi
pivanti—anekavihitampi taṇḍulavikatiṃ paribhuñjanti. Abhijānāmi kho panāhaṃ,
sāriputta, ekaṃyeva taṇḍulaṃ āhāraṃ āhāritā. Siyā kho pana te, sāriputta,
evamassa: ‘mahā nūna tena samayena taṇḍulo ahosī’ti. Na kho panetaṃ, sāriputta,
evaṃ daṭṭhabbaṃ. Tadāpi etaparamoyeva taṇḍulo ahosi, seyyathāpi etarahi. Tassa
mayhaṃ, sāriputta, ekaṃyeva taṇḍulaṃ āhāraṃ āhārayato adhimattakasimānaṃ patto
kāyo hoti. Seyyathāpi nāma āsītikapabbāni vā kāḷapabbāni vā; evamevassu me
angapaccangāni bhavanti tāyevappāhāratāya. Seyyathāpi nāma oṭṭhapadaṃ;
evamevassu me ānisadaṃ hoti tāyevappāhāratāya. Seyyathāpi nāma vaṭṭanāvaḷī;
evamevassu me piṭṭhikaṇṭako unnatāvanato hoti tāyevappāhāratāya. Seyyathāpi
nāma jarasālāya gopānasiyo oluggaviluggā bhavanti; evamevassu me phāsuḷiyo
oluggaviluggā bhavanti tāyevappāhāratāya. Seyyathāpi nāma gambhīre udapāne
udakatārakā gambhīragatā okkhāyikā dissanti; evamevassu me akkhikūpesu
akkhitārakā gambhīragatā okkhāyikā dissanti tāyevappāhāratāya. Seyyathāpi nāma
tittakālābu āmakacchinno vātātapena samphuṭito hoti sammilāto; evamevassu me
sīsacchavi samphuṭitā hoti sammilātā tāyevappāhāratāya. So kho ahaṃ, sāriputta,
‘udaracchaviṃ parimasissāmī’ti piṭṭhikaṇṭakaṃyeva pariggaṇhāmi, ‘piṭṭhikaṇṭakaṃ
parimasissāmī’ti udaracchaviṃyeva pariggaṇhāmi. Yāvassu me, sāriputta,
udaracchavi piṭṭhikaṇṭakaṃ allīnā hoti tāyevappāhāratāya. So kho ahaṃ,
sāriputta, ‘vaccaṃ vā muttaṃ vā karissāmī’ti tattheva avakujjo papatāmi
tāyevappāhāratāya. So kho ahaṃ, sāriputta, tameva kāyaṃ assāsento pāṇinā
gattāni anomajjāmi. Tassa mayhaṃ, sāriputta, pāṇinā gattāni anomajjato
pūtimūlāni lomāni kāyasmā patanti tāyevappāhāratāya.</p>
<hr>

<p><span class="parno">54</span><a class="wp" id="wp56"></a>
<a id="p_9M_528" class="ms"></a>
Tāyapi kho ahaṃ, sāriputta, iriyāya tāya paṭipadāya tāya dukkarakārikāya
nājjhagamaṃ uttariṃ manussadhammā alamariyañāṇadassanavisesaṃ. Taṃ kissa
hetu? Imissāyeva ariyāya paññāya anadhigamā, yāyaṃ ariyā paññā adhigatā ariyā
niyyānikā, niyyāti takkarassa sammā dukkhakkhayāya.</p>

<p><span class="parno">55</span><a class="wp" id="wp57"></a>
<a class="pts1" id="pts1.82"></a>
<a id="p_9M_529" class="ms"></a>
<a class="msdiv" id="msdiv_160"></a>
Santi kho pana, sāriputta, eke samaṇabrāhmaṇā evaṃvādino evaṃdiṭṭhino:
‘saṃsārena suddhī’ti. <span class="var" title="na kho paneso (bj, s1-3)" id="note153">Na kho pana so</span>, sāriputta, saṃsāro sulabharūpo yo mayā
asaṃsaritapubbo iminā dīghena addhunā, aññatra suddhāvāsehi devehi. Suddhāvāse
cāhaṃ, sāriputta, deve saṃsareyyaṃ, nayimaṃ lokaṃ punarāgaccheyyaṃ.</p>

<p><span class="parno">56</span><a class="wp" id="wp58"></a>
<a id="p_9M_530" class="ms"></a>
Santi kho pana, sāriputta, eke samaṇabrāhmaṇā evaṃvādino evaṃdiṭṭhino:
‘upapattiyā suddhī’ti. Na kho pana sā, sāriputta, upapatti sulabharūpā yā mayā
anupapannapubbā iminā dīghena addhunā, aññatra suddhāvāsehi devehi. Suddhāvāse
cāhaṃ, sāriputta, deve upapajjeyyaṃ, nayimaṃ lokaṃ punarāgaccheyyaṃ.</p>

<p><span class="parno">57</span><a class="wp" id="wp59"></a>
<a id="p_9M_531" class="ms"></a>
Santi kho pana, sāriputta, eke samaṇabrāhmaṇā evaṃvādino evaṃdiṭṭhino: ‘āvāsena
suddhī’ti. Na kho pana so, sāriputta, āvāso sulabharūpo yo mayā <span class="var" title="anāvutthapubbo (bj, pts1)" id="note154">anāvuṭṭhapubbo</span>
iminā dīghena addhunā, aññatra suddhāvāsehi devehi. Suddhāvāse cāhaṃ,
sāriputta, deve āvaseyyaṃ, nayimaṃ lokaṃ punarāgaccheyyaṃ.</p>

<p><span class="parno">58</span><a class="wp" id="wp60"></a>
<a id="p_9M_532" class="ms"></a>
Santi kho pana, sāriputta, eke samaṇabrāhmaṇā evaṃvādino evaṃdiṭṭhino: ‘yaññena
suddhī’ti. Na kho pana so, sāriputta, yañño sulabharūpo yo mayā ayiṭṭhapubbo
iminā dīghena addhunā, tañca kho raññā vā satā khattiyena muddhāvasittena
brāhmaṇena vā mahāsālena.</p>

<p><span class="parno">59</span><a class="wp" id="wp61"></a>
<a id="p_9M_533" class="ms"></a>
Santi kho pana, sāriputta, eke samaṇabrāhmaṇā evaṃvādino evaṃdiṭṭhino:
‘aggiparicariyāya suddhī’ti. Na kho pana so, sāriputta, aggi sulabharūpo yo
mayā apariciṇṇapubbo iminā dīghena addhunā, tañca kho raññā vā satā khattiyena
muddhāvasittena brāhmaṇena vā mahāsālena.</p>
<hr>

<p><span class="parno">60</span><a class="wp" id="wp62"></a>
<a class="pts1" id="pts1.83"></a>
<a id="p_9M_534" class="ms"></a>
<a class="msdiv" id="msdiv_161"></a>
Santi kho pana, sāriputta, eke samaṇabrāhmaṇā evaṃvādino evaṃdiṭṭhino:
‘yāvadevāyaṃ bhavaṃ puriso daharo hoti yuvā susukāḷakeso bhadrena yobbanena
samannāgato paṭhamena vayasā tāvadeva paramena paññāveyyattiyena samannāgato
hoti. Yato ca kho ayaṃ bhavaṃ puriso jiṇṇo hoti vuddho mahallako addhagato
vayoanuppatto, āsītiko vā nāvutiko vā vassasatiko vā jātiyā, atha tamhā
paññāveyyattiyā, parihāyatī’ti. Na kho panetaṃ, sāriputta, evaṃ daṭṭhabbaṃ.
Ahaṃ kho pana, sāriputta, etarahi jiṇṇo vuddho mahallako addhagato
vayoanuppatto, āsītiko me vayo vattati. Idha me assu, sāriputta, cattāro sāvakā
vassasatāyukā vassasatajīvino, paramāya satiyā ca gatiyā ca dhitiyā ca
samannāgatā paramena ca paññāveyyattiyena. Seyyathāpi, sāriputta, <span class="var" title="daḷhadhammo (sabbattha)" id="note155">daḷhadhammā</span>
dhanuggaho sikkhito katahattho katūpāsano lahukena asanena appakasireneva
tiriyaṃ tālacchāyaṃ atipāteyya, evaṃ adhimattasatimanto evaṃ adhimattagatimanto
evaṃ adhimattadhitimanto evaṃ paramena paññāveyyattiyena samannāgatā. Te maṃ
catunnaṃ satipaṭṭhānānaṃ upādāyupādāya pañhaṃ puccheyyuṃ, puṭṭho puṭṭho cāhaṃ
tesaṃ byākareyyaṃ, byākatañca me byākatato dhāreyyuṃ, na ca maṃ dutiyakaṃ
uttari paṭipuccheyyuṃ. Aññatra asitapītakhāyitasāyitā aññatra
uccārapassāvakammā, aññatra niddākilamathapaṭivinodanā apariyādinnāyevassa, sāriputta, tathāgatassa dhammadesanā, apariyādinnaṃyevassa tathāgatassa dhammapadabyañjanaṃ, apariyādinnaṃyevassa tathāgatassa pañhapaṭibhānaṃ. Atha me te cattāro sāvakā vassasatāyukā vassasatajīvino vassasatassa accayena kālaṃ kareyyuṃ. Mañcakena cepi maṃ, sāriputta, pariharissatha, nevatthi tathāgatassa paññāveyyattiyassa aññathattaṃ. <span class="var" title="yaṃ kho panetaṃ (bj)" id="note156"><a class="wp" id="wp63"></a>Yaṃ kho taṃ</span>, sāriputta, sammā vadamāno vadeyya: ‘asammohadhammo satto loke uppanno bahujanahitāya bahujanasukhāya lokānukampāya atthāya hitāya sukhāya devamanussānan’ti, mameva taṃ sammā vadamāno vadeyya ‘asammohadhammo satto loke uppanno bahujanahitāya bahujanasukhāya lokānukampāya atthāya hitāya sukhāya devamanussānan’"ti.</p>

<p><span class="parno">61</span><a class="wp" id="wp64"></a>
<a id="p_9M_535" class="ms"></a>
<a class="msdiv" id="msdiv_162"></a>
Tena kho pana samayena āyasmā nāgasamālo bhagavato piṭṭhito ṭhito hoti
bhagavantaṃ bījayamāno. Atha kho āyasmā nāgasamālo bhagavantaṃ etadavoca:
"acchariyaṃ, bhante, abbhutaṃ, bhante. Api hi me, bhante, imaṃ dhammapariyāyaṃ
sutvā lomāni haṭṭhāni. Konāmo ayaṃ, bhante, dhammapariyāyo"ti? "Tasmātiha tvaṃ,
nāgasamāla, imaṃ dhammapariyāyaṃ lomahaṃsanapariyāyotveva naṃ dhārehī"ti.</p>

<p><span class="parno">62</span>
<a id="p_9M_536" class="ms"></a>
Idamavoca bhagavā. Attamano āyasmā nāgasamālo bhagavato bhāsitaṃ abhinandīti.</p>
<p class="endsection">Mahāsīhanādasuttaṃ niṭṭhitaṃ dutiyaṃ.</p>
</div>
</section>
<div id="nextprev"><a id="previous-sutta" href="./mn11.html"></a><a id="next-sutta" href="./mn13.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../mn/mn.html">Majjhima Nikāya</a>MN12: Mahāsīhanāda Sutta
</div>
<a id="bottom"></a>
</footer>
</div><!--container-->
<script src="../js/footer.js"></script>
</body>
</html>
