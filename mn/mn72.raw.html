<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Majjhima Nikaya 72</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a class="pressed" href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Majjhima Nikaya</h2>
<h2>MN72: Aggivacchasutta - To Vacchagotta on Fire</h2>

<div id="metaarea">
<ul class="translator">
<li><span>Translated from the Pali by Ebo Croffie (coming sooner or later).</span>
<p>For more copyright information please see: <a href="../home/copyright.html#mn">here.</a></p></span></span></span>
</li>
</ul>
</div>
<section class="raw_sutta">
<div lang="en">
</div>

<div lang="pi">

<p><span class="parno">1</span><a class="wp" id="wp1"></a>
<a class="pts1" id="pts1.484"></a>
<a id="p_10M_529" class="ms"></a>
<a class="msdiv" id="msdiv_187"></a>
<span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.
Atha kho vacchagotto paribbājako yena bhagavā tenupasankami; upasankamitvā
bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ
nisīdi. Ekamantaṃ nisinno kho vacchagotto paribbājako bhagavantaṃ etadavoca:</p>

<p><span class="parno">2</span><a class="wp" id="wp3"></a>
<a id="p_10M_530" class="ms"></a>
"Kiṃ nu kho, bho gotama, ‘sassato loko, idameva saccaṃ moghamaññan’ti – 
<span class="var" title="evaṃdiṭṭhī (bj, s2, s3, km, mr)" id="note238">evaṃdiṭṭhi</span> bhavaṃ gotamo"ti? "Na kho ahaṃ, vaccha, evaṃdiṭṭhi: ‘sassato loko,
idameva saccaṃ moghamaññan’"ti.</p>

<p><span class="parno">3</span><a class="wp" id="wp4"></a>
<a id="p_10M_531" class="ms"></a>
"Kiṃ pana, bho gotama, ‘asassato loko, idameva saccaṃ moghamaññan’ti – 
evaṃdiṭṭhi bhavaṃ gotamo"ti? "Na kho ahaṃ, vaccha, evaṃdiṭṭhi: ‘asassato loko,
idameva saccaṃ moghamaññan’"ti.</p>

<p><span class="parno">4</span><a class="wp" id="wp5"></a>
<a id="p_10M_532" class="ms"></a>
"Kiṃ nu kho, bho gotama, ‘antavā loko, idameva saccaṃ moghamaññan’ti – 
evaṃdiṭṭhi bhavaṃ gotamo"ti? "Na kho ahaṃ, vaccha, evaṃdiṭṭhi: ‘antavā loko,
idameva saccaṃ moghamaññan’"ti.</p>

<p><span class="parno">5</span><a class="wp" id="wp6"></a>
<a id="p_10M_533" class="ms"></a>
"Kiṃ pana, bho gotama, ‘anantavā loko, idameva saccaṃ moghamaññan’ti – 
evaṃdiṭṭhi bhavaṃ gotamo"ti? "Na kho ahaṃ, vaccha, evaṃdiṭṭhi: ‘anantavā loko,
idameva saccaṃ moghamaññan’"ti.</p>

<p><span class="parno">6</span><a class="wp" id="wp7"></a>
<a id="p_10M_534" class="ms"></a>
"Kiṃ nu kho, bho gotama, ‘taṃ jīvaṃ taṃ sarīraṃ, idameva saccaṃ
moghamaññan’ti—evaṃdiṭṭhi bhavaṃ gotamo"ti? "Na kho ahaṃ, vaccha, evaṃdiṭṭhi:
‘taṃ jīvaṃ taṃ sarīraṃ, idameva saccaṃ moghamaññan’"ti.</p>

<p><span class="parno">7</span><a class="wp" id="wp8"></a>
<a id="p_10M_535" class="ms"></a>
"Kiṃ pana, bho gotama, ‘aññaṃ jīvaṃ aññaṃ sarīraṃ, idameva saccaṃ
moghamaññan’ti—evaṃdiṭṭhi bhavaṃ gotamo"ti? "Na kho ahaṃ, vaccha, evaṃdiṭṭhi:
‘aññaṃ jīvaṃ aññaṃ sarīraṃ, idameva saccaṃ moghamaññan’"ti.</p>

<p><span class="parno">8</span><a class="wp" id="wp9"></a>
<a id="p_10M_536" class="ms"></a>
"Kiṃ nu kho, bho gotama, ‘hoti tathāgato paraṃ maraṇā, idameva saccaṃ
moghamaññan’ti—evaṃdiṭṭhi bhavaṃ gotamo"ti? "Na kho ahaṃ, vaccha, evaṃdiṭṭhi:
‘hoti tathāgato paraṃ maraṇā, idameva saccaṃ moghamaññan’"ti.</p>

<p><span class="parno">9</span><a class="wp" id="wp10"></a>
<a id="p_10M_537" class="ms"></a>
"Kiṃ pana, bho gotama, ‘na hoti tathāgato paraṃ maraṇā, idameva saccaṃ
moghamaññan’ti—evaṃdiṭṭhi bhavaṃ gotamo"ti? "Na kho ahaṃ, vaccha, evaṃdiṭṭhi:
‘na hoti tathāgato paraṃ maraṇā, idameva saccaṃ moghamaññan’"ti.</p>

<p><span class="parno">10</span><a class="wp" id="wp11"></a>
<a class="pts1" id="pts1.485"></a>
<a id="p_10M_538" class="ms"></a>
"Kiṃ nu kho, bho gotama, ‘hoti ca na ca hoti tathāgato paraṃ maraṇā, idameva
saccaṃ moghamaññan’ti—evaṃdiṭṭhi bhavaṃ gotamo"ti? "Na kho ahaṃ, vaccha,
evaṃdiṭṭhi: ‘hoti ca na ca hoti tathāgato paraṃ maraṇā, idameva saccaṃ
moghamaññan’"ti.</p>

<p><span class="parno">11</span><a class="wp" id="wp12"></a>
<a id="p_10M_539" class="ms"></a>
"Kiṃ pana, bho gotama, ‘neva hoti na na hoti tathāgato paraṃ maraṇā, idameva
saccaṃ moghamaññan’ti—evaṃdiṭṭhi bhavaṃ gotamo"ti? "Na kho ahaṃ, vaccha,
evaṃdiṭṭhi: ‘neva hoti na na hoti tathāgato paraṃ maraṇā, idameva saccaṃ
moghamaññan’"ti.</p>
<hr>

<p><span class="parno">12</span><a class="wp" id="wp13"></a>
<a id="p_10M_540" class="ms"></a>
<a class="msdiv" id="msdiv_188"></a>
"‘Kiṃ nu kho, bho gotama, sassato loko, idameva saccaṃ moghamaññanti – 
evaṃdiṭṭhi bhavaṃ gotamo’ti iti puṭṭho samāno ‘na kho ahaṃ, vaccha,
evaṃdiṭṭhi—sassato loko, idameva saccaṃ <span class="var" title="moghamaññantīti vadesi (bj) | moghamaññanti iti vadesi (?)" id="note239">moghamaññan’ti vadesi</span>. ‘Kiṃ pana, bho
gotama, asassato loko, idameva saccaṃ moghamaññanti—evaṃdiṭṭhi bhavaṃ
gotamo’ti iti puṭṭho samāno ‘na kho ahaṃ, vaccha, evaṃdiṭṭhi—asassato loko,
idameva saccaṃ moghamaññan’ti vadesi. ‘Kiṃ nu kho, bho gotama, antavā loko,
idameva saccaṃ moghamaññanti—evaṃdiṭṭhi bhavaṃ gotamo’ti iti puṭṭho samāno
‘na kho ahaṃ, vaccha, evaṃdiṭṭhi—antavā loko, idameva saccaṃ moghamaññan’ti
vadesi. ‘Kiṃ pana, bho gotama, anantavā loko, idameva saccaṃ moghamaññanti – 
evaṃdiṭṭhi bhavaṃ gotamo’ti iti puṭṭho samāno ‘na kho ahaṃ, vaccha,
evaṃdiṭṭhi—anantavā loko, idameva saccaṃ moghamaññan’ti vadesi. ‘Kiṃ nu kho,
bho gotama, taṃ jīvaṃ taṃ sarīraṃ, idameva saccaṃ moghamaññanti—evaṃdiṭṭhi
bhavaṃ gotamo’ti iti puṭṭho samāno ‘na kho ahaṃ, vaccha, evaṃdiṭṭhi—taṃ jīvaṃ
taṃ sarīraṃ, idameva saccaṃ moghamaññan’ti vadesi. ‘Kiṃ pana, bho gotama, aññaṃ
jīvaṃ aññaṃ sarīraṃ, idameva saccaṃ moghamaññanti—evaṃdiṭṭhi bhavaṃ gotamo’ti
iti puṭṭho samāno ‘na kho ahaṃ, vaccha, evaṃdiṭṭhi—aññaṃ jīvaṃ aññaṃ sarīraṃ,
idameva saccaṃ moghamaññan’ti vadesi. ‘Kiṃ nu kho, bho gotama, hoti tathāgato
paraṃ maraṇā, idameva saccaṃ moghamaññanti—evaṃdiṭṭhi bhavaṃ gotamo’ti iti
puṭṭho samāno ‘na kho ahaṃ, vaccha, evaṃdiṭṭhi—hoti tathāgato paraṃ maraṇā,
idameva saccaṃ moghamaññan’ti vadesi.</p>

<p><span class="parno">13</span>
<a id="p_10M_541" class="ms"></a>
‘Kiṃ pana, bho gotama, na hoti tathāgato paraṃ maraṇā, idameva saccaṃ
moghamaññanti—evaṃdiṭṭhi bhavaṃ gotamo’ti iti puṭṭho samāno ‘na kho ahaṃ,
vaccha, evaṃdiṭṭhi—na hoti tathāgato paraṃ maraṇā, idameva saccaṃ
moghamaññan’ti vadesi. ‘Kiṃ nu kho, bho gotama, hoti ca na ca hoti tathāgato
paraṃ maraṇā, idameva saccaṃ moghamaññanti—evaṃdiṭṭhi bhavaṃ gotamo’ti iti
puṭṭho samāno ‘na kho ahaṃ, vaccha, evaṃdiṭṭhi—hoti ca na ca hoti tathāgato
paraṃ maraṇā, idameva saccaṃ moghamaññan’ti vadesi. ‘Kiṃ pana, bho gotama, neva
hoti na na hoti tathāgato paraṃ maraṇā, idameva saccaṃ moghamaññanti – 
evaṃdiṭṭhi bhavaṃ gotamo’ti iti puṭṭho samāno ‘na kho ahaṃ, vaccha,
evaṃdiṭṭhi—neva hoti na na hoti tathāgato paraṃ maraṇā, idameva saccaṃ
moghamaññan’ti vadesi.</p>
<hr>

<p><span class="parno">14</span>
<a id="p_10M_542" class="ms"></a>
Kiṃ pana bho gotamo ādīnavaṃ sampassamāno evaṃ imāni sabbaso diṭṭhigatāni
anupagato"ti?</p>
<hr>

<p><span class="parno">15</span><a class="wp" id="wp14"></a>
<a class="pts1" id="pts1.486"></a>
<a id="p_10M_543" class="ms"></a>
<a class="msdiv" id="msdiv_189"></a>
"‘Sassato loko’ti kho, vaccha, diṭṭhigatametaṃ diṭṭhigahanaṃ <span class="var" title="diṭṭhikantāraṃ (bj, pts1)" id="note240">diṭṭhikantāro</span>
diṭṭhivisūkaṃ diṭṭhivipphanditaṃ diṭṭhisaṃyojanaṃ sadukkhaṃ savighātaṃ
saupāyāsaṃ sapariḷāhaṃ, na nibbidāya na virāgāya na nirodhāya na upasamāya na
abhiññāya na sambodhāya na nibbānāya saṃvattati. ‘Asassato loko’ti kho, vaccha
 …  pe … ‘antavā loko’ti kho, vaccha … pe … ‘anantavā loko’ti kho, vaccha … pe  …
‘taṃ jīvaṃ taṃ sarīran’ti kho, vaccha … pe … ‘aññaṃ jīvaṃ aññaṃ sarīran’ti kho,
vaccha … pe … ‘hoti tathāgato paraṃ maraṇā’ti kho, vaccha … pe … ‘na hoti
tathāgato paraṃ maraṇā’ti kho, vaccha … pe … ‘hoti ca na ca hoti tathāgato
paraṃ maraṇā’ti kho, vaccha … pe … ‘neva hoti na na hoti tathāgato paraṃ
maraṇā’ti kho, vaccha, diṭṭhigatametaṃ diṭṭhigahanaṃ diṭṭhikantāro
diṭṭhivisūkaṃ diṭṭhivipphanditaṃ diṭṭhisaṃyojanaṃ sadukkhaṃ savighātaṃ
saupāyāsaṃ sapariḷāhaṃ, na nibbidāya na virāgāya na nirodhāya na upasamāya na
abhiññāya na sambodhāya na nibbānāya saṃvattati. Imaṃ kho ahaṃ, vaccha,
ādīnavaṃ sampassamāno evaṃ imāni sabbaso diṭṭhigatāni anupagato"ti.</p>
<hr>

<p><span class="parno">16</span><a class="wp" id="wp15"></a>
<a id="p_10M_544" class="ms"></a>
"Atthi pana bhoto gotamassa kiñci diṭṭhigatan"ti? "Diṭṭhigatanti kho, vaccha,
apanītametaṃ tathāgatassa. Diṭṭhañhetaṃ, vaccha, tathāgatena: ‘iti rūpaṃ, iti
rūpassa samudayo, iti rūpassa atthangamo; iti vedanā, iti vedanāya samudayo,
iti vedanāya atthangamo; iti saññā, iti saññāya samudayo, iti saññāya
atthangamo; iti sankhārā, iti sankhārānaṃ samudayo, iti sankhārānaṃ atthangamo;
iti viññāṇaṃ, iti viññāṇassa samudayo, iti viññāṇassa atthangamo’ti. Tasmā
tathāgato sabbamaññitānaṃ sabbamathitānaṃ sabbaahankāramamankāramānānusayānaṃ khayā virāgā nirodhā cāgā paṭinissaggā anupādā vimuttoti vadāmī"ti.</p>

<p><span class="parno">17</span><a class="wp" id="wp16"></a>
<a id="p_10M_545" class="ms"></a>
<a class="msdiv" id="msdiv_190"></a>
"Evaṃ vimuttacitto pana, bho gotama, bhikkhu kuhiṃ upapajjatī"ti? "Upapajjatīti
kho, vaccha, na upeti". "Tena hi, bho gotama, na upapajjatī"ti? "Na
upapajjatīti kho, vaccha, na upeti". "Tena hi, bho gotama, upapajjati ca na ca
upapajjatī"ti? "Upapajjati ca na ca upapajjatīti kho, vaccha, na upeti". "Tena
hi, bho gotama, neva upapajjati na na upapajjatī"ti? "Neva upapajjati na na
upapajjatīti kho, vaccha, na upeti".</p>

<p><span class="parno">18</span><a class="wp" id="wp17"></a>
<a class="pts1" id="pts1.487"></a>
<a id="p_10M_546" class="ms"></a>
"‘Evaṃ vimuttacitto pana, bho gotama, bhikkhu kuhiṃ upapajjatī’ti iti puṭṭho
samāno ‘upapajjatīti kho, vaccha, na upetī’ti vadesi. ‘Tena hi, bho gotama, na
upapajjatī’ti iti puṭṭho samāno ‘na upapajjatīti kho, vaccha, na upetī’ti
vadesi. ‘Tena hi, bho gotama, upapajjati ca na ca upapajjatī’ti iti puṭṭho
samāno ‘upapajjati ca na ca upapajjatīti kho, vaccha, na upetī’ti vadesi. ‘Tena
hi, bho gotama, neva upapajjati na na upapajjatī’ti iti puṭṭho samāno ‘neva
upapajjati na na upapajjatīti kho, vaccha, na upetī’ti vadesi. Etthāhaṃ, bho
gotama, aññāṇamāpādiṃ, ettha sammohamāpādiṃ. Yāpi me esā bhoto gotamassa
purimena kathāsallāpena ahu pasādamattā sāpi me etarahi antarahitā"ti.</p>
<hr>

<p><span class="parno">19</span><a class="wp" id="wp18"></a>
<a id="p_10M_547" class="ms"></a>
"Alañhi te, vaccha, aññāṇāya, alaṃ sammohāya. Gambhīro hāyaṃ, vaccha, dhammo
duddaso duranubodho santo paṇīto atakkāvacaro nipuṇo paṇḍitavedanīyo. So tayā
dujjāno aññadiṭṭhikena aññakhantikena aññarucikena <span class="var" title="aññatthayogena (s1-3) | aññatrāyogena (^dn9#27 [Poṭṭhapādasutta/1.3. Saññāattakathā])" id="note241">aññatrayogena</span>
<span class="var" title="aññatthācariyakena (bj, s1-3, km, pts1)" id="note242">aññatrācariyakena</span>.</p>
<hr>

<p><span class="parno">20</span>
<a id="p_10M_548" class="ms"></a>
<a class="msdiv" id="msdiv_191"></a>
Tena hi, vaccha, taññevettha paṭipucchissāmi; yathā te khameyya tathā naṃ
byākareyyāsi. <a class="wp" id="wp19"></a>Taṃ kiṃ maññasi, vaccha, sace te purato aggi jaleyya, jāneyyāsi
tvaṃ: ‘ayaṃ me purato aggi jalatī’"ti? "Sace me, bho gotama, purato aggi
jaleyya, jāneyyāhaṃ: ‘ayaṃ me purato aggi jalatī’"ti.</p>

<p><span class="parno">21</span>
<a id="p_10M_549" class="ms"></a>
"Sace pana taṃ, vaccha, evaṃ puccheyya: ‘yo te ayaṃ purato aggi jalati ayaṃ
aggi kiṃ paṭicca jalatī’ti, evaṃ puṭṭho tvaṃ, vaccha, kinti byākareyyāsī"ti?
"Sace maṃ, bho gotama, evaṃ puccheyya: ‘yo te ayaṃ purato aggi jalati ayaṃ aggi
kiṃ paṭicca jalatī’ti, evaṃ puṭṭho ahaṃ, bho gotama, evaṃ byākareyyaṃ: ‘yo me
ayaṃ purato aggi jalati ayaṃ aggi tiṇakaṭṭhupādānaṃ paṭicca jalatī’"ti.</p>
<hr>

<p><span class="parno">22</span>
<a id="p_10M_550" class="ms"></a>
"Sace te, vaccha, purato so aggi nibbāyeyya, jāneyyāsi tvaṃ: ‘ayaṃ me purato
aggi nibbuto’"ti? "Sace me, bho gotama, purato so aggi nibbāyeyya, jāneyyāhaṃ:
‘ayaṃ me purato aggi nibbuto’"ti.</p>

<p><span class="parno">23</span>
<a id="p_10M_551" class="ms"></a>
"Sace pana taṃ, vaccha, evaṃ puccheyya: ‘yo te ayaṃ purato aggi nibbuto so aggi
ito katamaṃ disaṃ gato—puratthimaṃ vā dakkhiṇaṃ vā pacchimaṃ vā uttaraṃ
vā’ti, evaṃ puṭṭho tvaṃ, vaccha, kinti byākareyyāsī"ti? "Na upeti, bho gotama,
yañhi so, bho gotama, aggi tiṇakaṭṭhupādānaṃ paṭicca <span class="var" title="jalati (s1-3, km, mr)" id="note243">ajali</span> tassa ca pariyādānā
aññassa ca anupahārā anāhāro nibbutotveva sankhyaṃ gacchatī"ti.</p>
<hr>

<p><span class="parno">24</span><a class="wp" id="wp20"></a>
<a class="pts1" id="pts1.488"></a>
<a id="p_10M_552" class="ms"></a>
<a class="msdiv" id="msdiv_192"></a>
"Evameva kho, vaccha, yena rūpena tathāgataṃ paññāpayamāno paññāpeyya taṃ rūpaṃ
tathāgatassa pahīnaṃ ucchinnamūlaṃ tālāvatthukataṃ anabhāvaṃkataṃ āyatiṃ
anuppādadhammaṃ. <span class="var" title="rūpasankhāvimutto (bj, s1-3, km, pts1)" id="note245">Rūpasankhayavimutto</span> kho, vaccha, tathāgato gambhīro appameyyo
duppariyogāḷho—seyyathāpi mahāsamuddo. Upapajjatīti na upeti, na upapajjatīti
na upeti, upapajjati ca na ca upapajjatīti na upeti, neva upapajjati na na
upapajjatīti na upeti.</p>
<hr>

<p><span class="parno">25</span>
<a id="p_10M_553" class="ms"></a>
Yāya vedanāya tathāgataṃ paññāpayamāno paññāpeyya sā vedanā tathāgatassa pahīnā
ucchinnamūlā tālāvatthukatā anabhāvankatā āyatiṃ anuppādadhammā.
Vedanāsankhayavimutto kho, vaccha, tathāgato gambhīro appameyyo
duppariyogāḷho—seyyathāpi mahāsamuddo. Upapajjatīti na upeti, na upapajjatīti
na upeti, upapajjati ca na ca upapajjatīti na upeti, neva upapajjati na na
upapajjatīti na upeti.</p>
<hr>

<p><span class="parno">26</span>
<a id="p_10M_554" class="ms"></a>
Yāya saññāya tathāgataṃ paññāpayamāno paññāpeyya sā saññā tathāgatassa pahīnā
ucchinnamūlā tālāvatthukatā anabhāvankatā āyatiṃ anuppādadhammā.
Saññāsankhayavimutto kho, vaccha, tathāgato gambhīro appameyyo duppariyogāḷho – 
seyyathāpi mahāsamuddo. Upapajjatīti na upeti, na upapajjatīti na upeti,
upapajjati ca na ca upapajjatīti na upeti, neva upapajjati na na upapajjatīti
na upeti.</p>
<hr>

<p><span class="parno">27</span>
<a id="p_10M_555" class="ms"></a>
Yehi sankhārehi tathāgataṃ paññāpayamāno paññāpeyya te sankhārā tathāgatassa
pahīnā ucchinnamūlā tālāvatthukatā anabhāvankatā āyatiṃ anuppādadhammā.
Sankhārasankhayavimutto kho, vaccha, tathāgato gambhīro appameyyo
duppariyogāḷho—seyyathāpi mahāsamuddo. Upapajjatīti na upeti, na upapajjatīti
na upeti, upapajjati ca na ca upapajjatīti na upeti, neva upapajjati na na
upapajjatīti na upeti.</p>
<hr>

<p><span class="parno">28</span>
<a id="p_10M_556" class="ms"></a>
Yena viññāṇena tathāgataṃ paññāpayamāno paññāpeyya taṃ viññāṇaṃ tathāgatassa
pahīnaṃ ucchinnamūlaṃ tālāvatthukataṃ anabhāvankataṃ āyatiṃ anuppādadhammaṃ.
Viññāṇasankhayavimutto kho, vaccha, tathāgato gambhīro appameyyo
duppariyogāḷho—seyyathāpi mahāsamuddo. Upapajjatīti na upeti, na upapajjatīti
na upeti, upapajjati ca na ca upapajjatīti na upeti, neva upapajjati na na
upapajjatīti na upetī"ti.</p>

<p><span class="parno">29</span><a class="wp" id="wp21"></a>
<a class="pts1" id="pts1.489"></a>
<a id="p_10M_557" class="ms"></a>
Evaṃ vutte, vacchagotto paribbājako bhagavantaṃ etadavoca: "seyyathāpi, bho
gotama, gāmassa vā nigamassa vā avidūre mahāsālarukkho. Tassa aniccatā
<span class="var" title="sākhāpalāsaṃ palujjeyya (bj, s2, s3, km, pts1)" id="note246">sākhāpalāsā palujjeyyuṃ</span>, tacapapaṭikā palujjeyyuṃ, <span class="var" title="pheggu palujjeyya (bj, s1-3, km, pts1)" id="note247">pheggū palujjeyyuṃ</span>; so
aparena samayena apagatasākhāpalāso apagatatacapapaṭiko apagataphegguko suddho
assa, sāre patiṭṭhito; evameva bhoto gotamassa pāvacanaṃ apagatasākhāpalāsaṃ
apagatatacapapaṭikaṃ apagatapheggukaṃ suddhaṃ, sāre patiṭṭhitaṃ. <a class="wp" id="wp22"></a>Abhikkantaṃ,
bho gotama … pe … upāsakaṃ maṃ bhavaṃ gotamo dhāretu ajjatagge pāṇupetaṃ
saraṇaṃ gatan"ti.</p>
<p class="endsection">Aggivacchasuttaṃ niṭṭhitaṃ dutiyaṃ.</p>
</div>
</section>
<div id="nextprev"><a id="previous-sutta" href="./mn71.html"></a><a id="next-sutta" href="./mn73.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../mn/mn.html">Majjhima Nikāya</a>MN72: Aggivacchasutta
</div>
<a id="bottom"></a>
</footer>
</div><!--container-->
<script src="../js/footer.js"></script>
</body>
</html>
