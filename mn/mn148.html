<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Majjhima Nikaya 148</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a class="pressed" href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Majjhima Nikaya</h2>
<h2>MN148: Chachakkasutta - The Six Sets of Six</h2>

<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span>
<p>For more copyright information please see: <a href="../home/copyright.html#mn">here.</a></p></span></span></span>
</li>
</ul>
</div>

<section class="raw_sutta">
<div lang="en">
</div>

<div lang="pi">

<p><span class="parno">1</span><a class="wp" id="wp1"></a>
<a id="p_11M_1192" class="ms"></a>
<a class="msdiv" id="msdiv_420"></a>
<span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.
Tatra kho bhagavā bhikkhū āmantesi: "bhikkhavo"ti. "Bhadante"ti te bhikkhū
bhagavato paccassosuṃ. Bhagavā etadavoca: " <a class="wp" id="wp2"></a>dhammaṃ vo, bhikkhave, desessāmi
ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ,
kevalaparipuṇṇaṃ parisuddhaṃ brahmacariyaṃ pakāsessāmi, yadidaṃ—cha chakkāni.
Taṃ suṇātha, sādhukaṃ manasi karotha, bhāsissāmī"ti. "Evaṃ, bhante"ti kho te
bhikkhū bhagavato paccassosuṃ. Bhagavā etadavoca:</p>
<hr>

<p><span class="parno">2</span><a class="wp" id="wp3"></a>
<a id="p_11M_1193" class="ms"></a>
"Cha ajjhattikāni āyatanāni veditabbāni, cha bāhirāni āyatanāni veditabbāni,
cha viññāṇakāyā veditabbā, cha phassakāyā veditabbā, cha vedanākāyā veditabbā,
cha taṇhākāyā veditabbā.</p>
<hr>

<p><span class="parno">3</span><a class="wp" id="wp4"></a>
<a id="p_11M_1194" class="ms"></a>
<a class="msdiv" id="msdiv_421"></a>
‘Cha ajjhattikāni āyatanāni veditabbānī’ti—iti kho panetaṃ vuttaṃ. Kiñcetaṃ
paṭicca vuttaṃ? Cakkhāyatanaṃ, sotāyatanaṃ, ghānāyatanaṃ, jivhāyatanaṃ,
kāyāyatanaṃ, manāyatanaṃ. ‘Cha ajjhattikāni āyatanāni veditabbānī’ti—iti yaṃ
taṃ vuttaṃ, idametaṃ paṭicca vuttaṃ. Idaṃ paṭhamaṃ chakkaṃ. <span class="brnum">(1)</span></p>

<p><span class="parno">4</span><a class="wp" id="wp5"></a>
<a class="pts1" id="pts3.281"></a>
<a id="p_11M_1195" class="ms"></a>
‘Cha bāhirāni āyatanāni veditabbānī’ti—iti kho panetaṃ vuttaṃ. Kiñcetaṃ
paṭicca vuttaṃ? Rūpāyatanaṃ, saddāyatanaṃ, gandhāyatanaṃ, rasāyatanaṃ,
phoṭṭhabbāyatanaṃ, dhammāyatanaṃ. ‘Cha bāhirāni āyatanāni veditabbānī’ti—iti
yaṃ taṃ vuttaṃ, idametaṃ paṭicca vuttaṃ. Idaṃ dutiyaṃ chakkaṃ. <span class="brnum">(2)</span></p>

<p><span class="parno">5</span><a class="wp" id="wp6"></a>
<a id="p_11M_1196" class="ms"></a>
‘Cha viññāṇakāyā veditabbā’ti—iti kho panetaṃ vuttaṃ. Kiñcetaṃ paṭicca
vuttaṃ? Cakkhuñca paṭicca rūpe ca uppajjati cakkhuviññāṇaṃ, sotañca paṭicca
sadde ca uppajjati sotaviññāṇaṃ, ghānañca paṭicca gandhe ca uppajjati
ghānaviññāṇaṃ, jivhañca paṭicca rase ca uppajjati jivhāviññāṇaṃ, kāyañca
paṭicca phoṭṭhabbe ca uppajjati kāyaviññāṇaṃ, manañca paṭicca dhamme ca
uppajjati manoviññāṇaṃ. ‘Cha viññāṇakāyā veditabbā’ti—iti yaṃ taṃ vuttaṃ,
idametaṃ paṭicca vuttaṃ. Idaṃ tatiyaṃ chakkaṃ. <span class="brnum">(3)</span></p>

<p><span class="parno">6</span><a class="wp" id="wp7"></a>
<a id="p_11M_1197" class="ms"></a>
‘Cha phassakāyā veditabbā’ti—iti kho panetaṃ vuttaṃ. Kiñcetaṃ paṭicca vuttaṃ?
Cakkhuñca paṭicca rūpe ca uppajjati cakkhuviññāṇaṃ, tiṇṇaṃ sangati phasso;
sotañca paṭicca sadde ca uppajjati sotaviññāṇaṃ, tiṇṇaṃ sangati phasso;
ghānañca paṭicca gandhe ca uppajjati ghānaviññāṇaṃ, tiṇṇaṃ sangati phasso;
jivhañca paṭicca rase ca uppajjati jivhāviññāṇaṃ, tiṇṇaṃ sangati phasso;
kāyañca paṭicca phoṭṭhabbe ca uppajjati kāyaviññāṇaṃ, tiṇṇaṃ sangati phasso;
manañca paṭicca dhamme ca uppajjati manoviññāṇaṃ, tiṇṇaṃ sangati phasso. ‘Cha
phassakāyā veditabbā’ti—iti yaṃ taṃ vuttaṃ, idametaṃ paṭicca vuttaṃ. Idaṃ
catutthaṃ chakkaṃ. <span class="brnum">(4)</span></p>

<p><span class="parno">7</span><a class="wp" id="wp8"></a>
<a class="pts1" id="pts3.282"></a>
<a id="p_11M_1198" class="ms"></a>
‘Cha vedanākāyā veditabbā’ti—iti kho panetaṃ vuttaṃ. Kiñcetaṃ paṭicca vuttaṃ?
Cakkhuñca paṭicca rūpe ca uppajjati cakkhuviññāṇaṃ, tiṇṇaṃ sangati phasso,
phassapaccayā vedanā; sotañca paṭicca sadde ca uppajjati sotaviññāṇaṃ, tiṇṇaṃ
sangati phasso, phassapaccayā vedanā; ghānañca paṭicca gandhe ca uppajjati
ghānaviññāṇaṃ, tiṇṇaṃ sangati phasso, phassapaccayā vedanā; jivhañca paṭicca
rase ca uppajjati jivhāviññāṇaṃ, tiṇṇaṃ sangati phasso, phassapaccayā vedanā;
kāyañca paṭicca phoṭṭhabbe ca uppajjati kāyaviññāṇaṃ, tiṇṇaṃ sangati phasso,
phassapaccayā vedanā; manañca paṭicca dhamme ca uppajjati manoviññāṇaṃ, tiṇṇaṃ
sangati phasso, phassapaccayā vedanā. ‘Cha vedanākāyā veditabbā’ti—iti yaṃ
taṃ vuttaṃ, idametaṃ paṭicca vuttaṃ. Idaṃ pañcamaṃ chakkaṃ. <span class="brnum">(5)</span></p>

<p><span class="parno">8</span><a class="wp" id="wp9"></a>
<a id="p_11M_1199" class="ms"></a>
‘Cha taṇhākāyā veditabbā’ti—iti kho panetaṃ vuttaṃ. Kiñcetaṃ paṭicca vuttaṃ?
Cakkhuñca paṭicca rūpe ca uppajjati cakkhuviññāṇaṃ, tiṇṇaṃ sangati phasso,
phassapaccayā vedanā, vedanāpaccayā taṇhā; sotañca paṭicca sadde ca uppajjati
sotaviññāṇaṃ … pe … ghānañca paṭicca gandhe ca uppajjati ghānaviññāṇaṃ  …
jivhañca paṭicca rase ca uppajjati jivhāviññāṇaṃ … kāyañca paṭicca phoṭṭhabbe
ca uppajjati kāyaviññāṇaṃ … manañca paṭicca dhamme ca uppajjati manoviññāṇaṃ,
tiṇṇaṃ sangati phasso, phassapaccayā vedanā, vedanāpaccayā taṇhā. ‘Cha
taṇhākāyā veditabbā’ti—iti yaṃ taṃ vuttaṃ, idametaṃ paṭicca vuttaṃ. Idaṃ
chaṭṭhaṃ chakkaṃ. <span class="brnum">(6)</span></p>
<hr>

<p><span class="parno">9</span><a class="wp" id="wp10"></a>
<a id="p_11M_1200" class="ms"></a>
<a class="msdiv" id="msdiv_422"></a>
‘Cakkhu attā’ti yo vadeyya taṃ na upapajjati. Cakkhussa uppādopi vayopi
paññāyati. Yassa kho pana uppādopi vayopi paññāyati, ‘attā me uppajjati ca veti
cā’ti iccassa evamāgataṃ hoti. Tasmā taṃ na upapajjati: ‘cakkhu attā’ti yo
vadeyya. Iti cakkhu anattā.</p>

<p><span class="parno">10</span>
<a id="p_11M_1201" class="ms"></a>
‘Rūpā attā’ti yo vadeyya taṃ na upapajjati. Rūpānaṃ uppādopi vayopi paññāyati.
Yassa kho pana uppādopi vayopi paññāyati, ‘attā me uppajjati ca veti cā’ti
iccassa evamāgataṃ hoti. Tasmā taṃ na upapajjati: ‘rūpā attā’ti yo vadeyya. Iti
cakkhu anattā, rūpā anattā.</p>

<p><span class="parno">11</span>
<a id="p_11M_1202" class="ms"></a>
‘Cakkhuviññāṇaṃ attā’ti yo vadeyya taṃ na upapajjati. Cakkhuviññāṇassa uppādopi
vayopi paññāyati. Yassa kho pana uppādopi vayopi paññāyati, ‘attā me uppajjati
ca veti cā’ti iccassa evamāgataṃ hoti. Tasmā taṃ na upapajjati: ‘cakkhuviññāṇaṃ
attā’ti yo vadeyya. Iti cakkhu anattā, rūpā anattā, cakkhuviññāṇaṃ anattā.</p>

<p><span class="parno">12</span>
<a id="p_11M_1203" class="ms"></a>
‘Cakkhusamphasso attā’ti yo vadeyya taṃ na upapajjati. Cakkhusamphassassa
uppādopi vayopi paññāyati. Yassa kho pana uppādopi vayopi paññāyati, ‘attā me
uppajjati ca veti cā’ti iccassa evamāgataṃ hoti. Tasmā taṃ na upapajjati:
‘cakkhusamphasso attā’ti yo vadeyya. Iti cakkhu anattā, rūpā anattā,
cakkhuviññāṇaṃ anattā, cakkhusamphasso anattā.</p>

<p><span class="parno">13</span>
<a class="pts1" id="pts3.283"></a>
<a id="p_11M_1204" class="ms"></a>
‘Vedanā attā’ti yo vadeyya taṃ na upapajjati. Vedanāya uppādopi vayopi
paññāyati. Yassa kho pana uppādopi vayopi paññāyati, ‘attā me uppajjati ca veti
cā’ti iccassa evamāgataṃ hoti. Tasmā taṃ na upapajjati: ‘vedanā attā’ti yo
vadeyya. Iti cakkhu anattā, rūpā anattā, cakkhuviññāṇaṃ anattā, cakkhusamphasso
anattā, vedanā anattā.</p>

<p><span class="parno">14</span>
<a id="p_11M_1205" class="ms"></a>
‘Taṇhā attā’ti yo vadeyya taṃ na upapajjati. Taṇhāya uppādopi vayopi paññāyati.
Yassa kho pana uppādopi vayopi paññāyati, ‘attā me uppajjati ca veti cā’ti
iccassa evamāgataṃ hoti. Tasmā taṃ na upapajjati: ‘taṇhā attā’ti yo vadeyya.
Iti cakkhu anattā, rūpā anattā, cakkhuviññāṇaṃ anattā, cakkhusamphasso anattā,
vedanā anattā, taṇhā anattā.</p>

<p><span class="parno">15</span><a class="wp" id="wp11"></a>
<a id="p_11M_1206" class="ms"></a>
<a class="msdiv" id="msdiv_423"></a>
‘Sotaṃ attā’ti yo vadeyya … pe … ‘ghānaṃ attā’ti yo vadeyya … pe … ‘jivhā
attā’ti yo vadeyya … pe … ‘kāyo attā’ti yo vadeyya … pe … ‘mano attā’ti yo
vadeyya taṃ na upapajjati. Manassa uppādopi vayopi paññāyati. Yassa kho pana
uppādopi vayopi paññāyati, ‘attā me uppajjati ca veti cā’ti iccassa evamāgataṃ
hoti. Tasmā taṃ na upapajjati: ‘mano attā’ti yo vadeyya. Iti mano anattā.</p>
<hr>

<p><span class="parno">16</span><a class="wp" id="wp12"></a>
<a id="p_11M_1207" class="ms"></a>
‘Dhammā attā’ti yo vadeyya taṃ na upapajjati. Dhammānaṃ uppādopi vayopi
paññāyati. Yassa kho pana uppādopi vayopi paññāyati, ‘attā me uppajjati ca veti
cā’ti iccassa evamāgataṃ hoti. Tasmā taṃ na upapajjati: ‘dhammā attā’ti yo
vadeyya. Iti mano anattā, dhammā anattā.</p>

<p><span class="parno">17</span><a class="wp" id="wp13"></a>
<a id="p_11M_1208" class="ms"></a>
‘Manoviññāṇaṃ attā’ti yo vadeyya taṃ na upapajjati. Manoviññāṇassa uppādopi
vayopi paññāyati. Yassa kho pana uppādopi vayopi paññāyati, ‘attā me uppajjati
ca veti cā’ti iccassa evamāgataṃ hoti. Tasmā taṃ na upapajjati: ‘manoviññāṇaṃ
attā’ti yo vadeyya. Iti mano anattā, dhammā anattā, manoviññāṇaṃ anattā.</p>

<p><span class="parno">18</span><a class="wp" id="wp14"></a>
<a id="p_11M_1209" class="ms"></a>
‘Manosamphasso attā’ti yo vadeyya taṃ na upapajjati. Manosamphassassa uppādopi
vayopi paññāyati. Yassa kho pana uppādopi vayopi paññāyati, ‘attā me uppajjati
ca veti cā’ti iccassa evamāgataṃ hoti. Tasmā taṃ na upapajjati: ‘manosamphasso
attā’ti yo vadeyya. Iti mano anattā, dhammā anattā, manoviññāṇaṃ anattā,
manosamphasso anattā.</p>

<p><span class="parno">19</span><a class="wp" id="wp15"></a>
<a class="pts1" id="pts3.284"></a>
<a id="p_11M_1210" class="ms"></a>
‘Vedanā attā’ti yo vadeyya taṃ na upapajjati. Vedanāya uppādopi vayopi
paññāyati. Yassa kho pana uppādopi vayopi paññāyati, ‘attā me uppajjati ca veti
cā’ti iccassa evamāgataṃ hoti. Tasmā taṃ na upapajjati: ‘vedanā attā’ti yo
vadeyya. Iti mano anattā, dhammā anattā, manoviññāṇaṃ anattā, manosamphasso
anattā, vedanā anattā.</p>

<p><span class="parno">20</span>
<a id="p_11M_1211" class="ms"></a>
‘Taṇhā attā’ti yo vadeyya taṃ na upapajjati. Taṇhāya uppādopi vayopi paññāyati.
Yassa kho pana uppādopi vayopi paññāyati, ‘attā me uppajjati ca veti cā’ti
iccassa evamāgataṃ hoti. Tasmā taṃ na upapajjati: ‘taṇhā attā’ti yo vadeyya.
Iti mano anattā, dhammā anattā, manoviññāṇaṃ anattā, manosamphasso anattā,
vedanā anattā, taṇhā anattā.</p>
<hr>

<p><span class="parno">21</span><a class="wp" id="wp16"></a>
<a id="p_11M_1212" class="ms"></a>
<a class="msdiv" id="msdiv_424"></a>
Ayaṃ kho pana, bhikkhave, sakkāyasamudayagāminī paṭipadā—cakkhuṃ ‘etaṃ mama,
esohamasmi, eso me attā’ti samanupassati; rūpe ‘etaṃ mama, esohamasmi, eso me
attā’ti samanupassati; cakkhuviññāṇaṃ ‘etaṃ mama, esohamasmi, eso me attā’ti
samanupassati; cakkhusamphassaṃ ‘etaṃ mama, esohamasmi, eso me attā’ti
samanupassati; vedanaṃ ‘etaṃ mama, esohamasmi, eso me attā’ti samanupassati;
taṇhaṃ ‘etaṃ mama, esohamasmi, eso me attā’ti samanupassati; <a class="wp" id="wp17-21"></a>sotaṃ ‘etaṃ mama,
esohamasmi, eso me attā’ti samanupassati … pe … ghānaṃ ‘etaṃ mama, esohamasmi,
eso me attā’ti samanupassati … pe … jivhaṃ ‘etaṃ mama, esohamasmi, eso me
attā’ti samanupassati … pe … kāyaṃ ‘etaṃ mama, esohamasmi, eso me attā’ti
samanupassati … pe … manaṃ ‘etaṃ mama, esohamasmi, eso me attā’ti
samanupassati, dhamme ‘etaṃ mama, esohamasmi, eso me attā’ti samanupassati,
manoviññāṇaṃ ‘etaṃ mama, esohamasmi, eso me attā’ti samanupassati,
manosamphassaṃ ‘etaṃ mama, esohamasmi, eso me attā’ti samanupassati, vedanaṃ
‘etaṃ mama, esohamasmi, eso me attā’ti samanupassati, taṇhaṃ ‘etaṃ mama,
esohamasmi, eso me attā’ti samanupassati.</p>
<hr>

<p><span class="parno">22</span><a class="wp" id="wp22"></a>
<a class="pts1" id="pts3.285"></a>
<a id="p_11M_1213" class="ms"></a>
Ayaṃ kho pana, bhikkhave, sakkāyanirodhagāminī paṭipadā—cakkhuṃ ‘netaṃ mama,
nesohamasmi, na meso attā’ti samanupassati. Rūpe ‘netaṃ mama, nesohamasmi, na
meso attā’ti samanupassati. Cakkhuviññāṇaṃ ‘netaṃ mama, nesohamasmi, na meso
attā’ti samanupassati. Cakkhusamphassaṃ ‘netaṃ mama, nesohamasmi, na meso
attā’ti samanupassati. Vedanaṃ ‘netaṃ mama, nesohamasmi, na meso attā’ti
samanupassati. Taṇhaṃ ‘netaṃ mama, nesohamasmi, na meso attā’ti samanupassati.
<a class="wp" id="wp23-27"></a>Sotaṃ ‘netaṃ mama, nesohamasmi, na meso attā’ti samanupassati … pe … ghānaṃ
‘netaṃ mama, nesohamasmi, na meso attā’ti samanupassati … pe … jivhaṃ ‘netaṃ
mama, nesohamasmi, na meso attā’ti samanupassati … pe … kāyaṃ ‘netaṃ mama,
nesohamasmi, na meso attā’ti samanupassati … pe … manaṃ ‘netaṃ mama,
nesohamasmi, na meso attā’ti samanupassati. Dhamme ‘netaṃ mama, nesohamasmi, na
meso attā’ti samanupassati. Manoviññāṇaṃ ‘netaṃ mama, nesohamasmi, na meso
attā’ti samanupassati. Manosamphassaṃ ‘netaṃ mama, nesohamasmi, na meso attā’ti
samanupassati. Vedanaṃ ‘netaṃ mama, nesohamasmi, na meso attā’ti samanupassati.
Taṇhaṃ ‘netaṃ mama, nesohamasmi, na meso attā’ti samanupassati.</p>
<hr>

<p><span class="parno">23</span><a class="wp" id="wp28"></a>
<a id="p_11M_1214" class="ms"></a>
<a class="msdiv" id="msdiv_425"></a>
Cakkhuñca, bhikkhave, paṭicca rūpe ca uppajjati cakkhuviññāṇaṃ, tiṇṇaṃ sangati
phasso, phassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ
vā. So sukhāya vedanāya phuṭṭho samāno abhinandati abhivadati ajjhosāya
tiṭṭhati. Tassa rāgānusayo anuseti. Dukkhāya vedanāya phuṭṭho samāno socati
kilamati paridevati urattāḷiṃ kandati sammohaṃ āpajjati. Tassa paṭighānusayo
anuseti. Adukkhamasukhāya vedanāya phuṭṭho samāno tassā vedanāya samudayañca
atthangamañca assādañca ādīnavañca nissaraṇañca yathābhūtaṃ nappajānāti. Tassa
avijjānusayo anuseti. So vata, bhikkhave, sukhāya vedanāya rāgānusayaṃ appahāya
dukkhāya vedanāya paṭighānusayaṃ appaṭivinodetvā adukkhamasukhāya vedanāya
avijjānusayaṃ asamūhanitvā avijjaṃ appahāya vijjaṃ anuppādetvā diṭṭheva dhamme
dukkhassantakaro bhavissatīti—netaṃ ṭhānaṃ vijjati.</p>

<p><span class="parno">24</span><a class="wp" id="wp29-33"></a>
<a id="p_11M_1215" class="ms"></a>
Sotañca, bhikkhave, paṭicca sadde ca uppajjati sotaviññāṇaṃ … pe … ghānañca,
bhikkhave, paṭicca gandhe ca uppajjati ghānaviññāṇaṃ … pe … jivhañca,
bhikkhave, paṭicca rase ca uppajjati jivhāviññāṇaṃ … pe … kāyañca, bhikkhave,
paṭicca phoṭṭhabbe ca uppajjati kāyaviññāṇaṃ … pe … manañca, bhikkhave, paṭicca
dhamme ca uppajjati manoviññāṇaṃ, tiṇṇaṃ sangati phasso, phassapaccayā
uppajjati vedayitaṃ sukhaṃ vā dukkhaṃ vā adukkhamasukhaṃ vā. So sukhāya
vedanāya phuṭṭho samāno abhinandati abhivadati ajjhosāya tiṭṭhati. Tassa
rāgānusayo anuseti. Dukkhāya vedanāya phuṭṭho samāno socati kilamati paridevati
urattāḷiṃ kandati sammohaṃ āpajjati. Tassa paṭighānusayo anuseti.
Adukkhamasukhāya vedanāya phuṭṭho samāno tassā vedanāya samudayañca
atthangamañca assādañca ādīnavañca nissaraṇañca yathābhūtaṃ nappajānāti. Tassa
avijjānusayo anuseti. So vata, bhikkhave, sukhāya vedanāya rāgānusayaṃ appahāya
dukkhāya vedanāya paṭighānusayaṃ appaṭivinodetvā adukkhamasukhāya vedanāya
avijjānusayaṃ asamūhanitvā avijjaṃ appahāya vijjaṃ anuppādetvā diṭṭheva dhamme
dukkhassantakaro bhavissatīti—netaṃ ṭhānaṃ vijjati.</p>
<hr>

<p><span class="parno">25</span><a class="wp" id="wp34"></a>
<a class="pts1" id="pts3.286"></a>
<a id="p_11M_1216" class="ms"></a>
<a class="msdiv" id="msdiv_426"></a>
Cakkhuñca, bhikkhave, paṭicca rūpe ca uppajjati cakkhuviññāṇaṃ, tiṇṇaṃ sangati
phasso, phassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ
vā. So sukhāya vedanāya phuṭṭho samāno nābhinandati nābhivadati nājjhosāya
tiṭṭhati. Tassa rāgānusayo nānuseti. Dukkhāya vedanāya phuṭṭho samāno na socati
na kilamati na paridevati na urattāḷiṃ kandati na sammohaṃ āpajjati. Tassa
paṭighānusayo nānuseti. Adukkhamasukhāya vedanāya phuṭṭho samāno tassā vedanāya
samudayañca atthangamañca assādañca ādīnavañca nissaraṇañca yathābhūtaṃ
pajānāti. Tassa avijjānusayo nānuseti. So vata, bhikkhave, sukhāya vedanāya
rāgānusayaṃ pahāya dukkhāya vedanāya paṭighānusayaṃ paṭivinodetvā
adukkhamasukhāya vedanāya avijjānusayaṃ samūhanitvā avijjaṃ pahāya vijjaṃ
uppādetvā diṭṭheva dhamme dukkhassantakaro bhavissatīti—ṭhānametaṃ vijjati.</p>
<hr>

<p><span class="parno">26</span><a class="wp" id="wp35"></a>
<a id="p_11M_1217" class="ms"></a>
Sotañca, bhikkhave, paṭicca sadde ca uppajjati sotaviññāṇaṃ … pe  … .</p>

<p><span class="parno">27</span><a class="wp" id="wp36"></a>
<a id="p_11M_1218" class="ms"></a>
Ghānañca, bhikkhave, paṭicca gandhe ca uppajjati ghānaviññāṇaṃ … pe  … .</p>

<p><span class="parno">28</span><a class="wp" id="wp37"></a>
<a id="p_11M_1219" class="ms"></a>
Jivhañca, bhikkhave, paṭicca rase ca uppajjati jivhāviññāṇaṃ … pe  … .</p>

<p><span class="parno">29</span><a class="wp" id="wp38"></a>
<a id="p_11M_1220" class="ms"></a>
Kāyañca, bhikkhave, paṭicca phoṭṭhabbe ca uppajjati kāyaviññāṇaṃ … pe  … .</p>

<p><span class="parno">30</span><a class="wp" id="wp39"></a>
<a id="p_11M_1221" class="ms"></a>
"Manañca, bhikkhave, paṭicca dhamme ca uppajjati manoviññāṇaṃ tiṇṇaṃ sangati
phasso, phassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ
vā. So sukhāya vedanāya phuṭṭho samāno nābhinandati nābhivadati nājjhosāya
tiṭṭhati. Tassa rāgānusayo nānuseti. Dukkhāya vedanāya phuṭṭho samāno na socati
na kilamati na paridevati na urattāḷiṃ kandati na sammohaṃ āpajjati. Tassa
paṭighānusayo nānuseti. Adukkhamasukhāya vedanāya phuṭṭho samāno tassā vedanāya
samudayañca atthangamañca assādañca ādīnavañca nissaraṇañca yathābhūtaṃ
pajānāti. Tassa avijjānusayo nānuseti. So vata, bhikkhave, sukhāya vedanāya
rāgānusayaṃ pahāya dukkhāya vedanāya paṭighānusayaṃ paṭivinodetvā
adukkhamasukhāya vedanāya avijjānusayaṃ samūhanitvā avijjaṃ pahāya vijjaṃ
uppādetvā diṭṭheva dhamme dukkhassantakaro bhavissatīti—ṭhānametaṃ vijjati.</p>
<hr>

<p><span class="parno">31</span><a class="wp" id="wp40"></a>
<a class="pts1" id="pts3.287"></a>
<a id="p_11M_1222" class="ms"></a>
<a class="msdiv" id="msdiv_427"></a>
Evaṃ passaṃ, bhikkhave, sutavā ariyasāvako <span class="var" title="cakkhusmiṃpi (s1-3, km)" id="note551">cakkhusmiṃ</span> nibbindati, rūpesu
nibbindati, cakkhuviññāṇe nibbindati, cakkhusamphasse nibbindati, vedanāya
nibbindati, taṇhāya nibbindati. Sotasmiṃ nibbindati, saddesu nibbindati … pe  …
ghānasmiṃ nibbindati, gandhesu nibbindati … jivhāya nibbindati, rasesu
nibbindati … kāyasmiṃ nibbindati, phoṭṭhabbesu nibbindati … manasmiṃ
nibbindati, dhammesu nibbindati, manoviññāṇe nibbindati, manosamphasse
nibbindati, vedanāya nibbindati, taṇhāya nibbindati. <a class="wp" id="wp41"></a>Nibbindaṃ virajjati,
virāgā vimuccati. Vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ
brahmacariyaṃ, kataṃ karaṇīyaṃ, nāparaṃ itthattāyā’ti pajānātī"ti.</p>

<p><span class="parno">32</span>
<a id="p_11M_1223" class="ms"></a>
Idamavoca bhagavā. Attamanā te bhikkhū bhagavato bhāsitaṃ abhinandunti. Imasmiṃ
kho pana veyyākaraṇasmiṃ bhaññamāne saṭṭhimattānaṃ bhikkhūnaṃ anupādāya āsavehi
cittāni vimucciṃsūti.</p>
<p class="endsection">Chachakkasuttaṃ niṭṭhitaṃ chaṭṭhaṃ.</p>
</div>
</section>
<div id="nextprev"><a id="previous-sutta" href="./mn147.html"></a><a id="next-sutta" href="./mn149.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../mn/mn.html">Majjhima Nikāya</a>MN148: Chachakkasutta
</div>
<a id="bottom"></a>
</footer>
</div><!--container-->
<script src="../js/footer.js"></script>
</body>
</html>
