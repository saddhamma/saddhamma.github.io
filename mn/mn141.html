<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Majjhima Nikaya 141</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a class="pressed" href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="topmenu" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
<li class="topmenu" id="bq"><a href="../bq/bq.html">Buddha</a></li>
<li class="topmenu" id="dq"><a href="../dq/dq.html">Dhamma</a></li>
<li class="topmenu" id="sq"><a href="../sq/sq.html">Sangha</a></li>
<li class="topmenu" id="et"><a href="../et/et.html">Training</a></li>
<li class="topmenu" id="es"><a href="../es/es.html">Samadhi</a></li>
<li class="topmenu" id="ev"><a href="../ev/ev.html">Vigilance</a></li>
<li class="topmenu" id="ka"><a href="../ka/ka.html">Kamma</a></li>
<li class="topmenu" id="nt"><a href="../nt/nt.html">Notes on Dhamma</a></li>
<li class="toplast" id="qa"><a href="../qa/qa.html">Questions & Answers</a></li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Majjhima Nikaya</h2>
<h2>MN141: Saccavibhangasutta - The Exposition of the Truths</h2>

<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span>
<p>For more copyright information please see: <a href="../home/copyright.html#mn">here.</a></p></span></span></span>
</li>
</ul>
</div>

<section class="raw_sutta">
<div lang="en">
</div>

<div lang="pi">

<p><span class="parno">1</span><a class="wp" id="wp1"></a>
<a class="pts1" id="pts3.248"></a>
<a id="p_11M_1045" class="ms"></a>
<a class="msdiv" id="msdiv_371"></a>
<span class="evam">Evaṃ me sutaṃ—​</span>   ekaṃ samayaṃ bhagavā bārāṇasiyaṃ viharati isipatane migadāye. Tatra kho
bhagavā bhikkhū āmantesi: "bhikkhavo"ti. "Bhadante"ti te bhikkhū bhagavato
paccassosuṃ. Bhagavā etadavoca: </p>

<p><span class="parno">2</span><a class="wp" id="wp2"></a>
<a id="p_11M_1046" class="ms"></a>
"Tathāgatena, bhikkhave, arahatā sammāsambuddhena bārāṇasiyaṃ isipatane
migadāye anuttaraṃ dhammacakkaṃ pavattitaṃ appaṭivattiyaṃ samaṇena vā
brāhmaṇena vā devena vā mārena vā brahmunā vā kenaci vā lokasmiṃ, yadidaṃ—
catunnaṃ ariyasaccānaṃ ācikkhanā desanā paññāpanā paṭṭhapanā vivaraṇā vibhajanā
uttānīkammaṃ. Katamesaṃ catunnaṃ? <a class="wp" id="wp3"></a>Dukkhassa ariyasaccassa ācikkhanā desanā
paññāpanā paṭṭhapanā vivaraṇā vibhajanā uttānīkammaṃ, dukkhasamudayassa
ariyasaccassa ācikkhanā desanā paññāpanā paṭṭhapanā vivaraṇā vibhajanā
uttānīkammaṃ, dukkhanirodhassa ariyasaccassa ācikkhanā desanā paññāpanā
paṭṭhapanā vivaraṇā vibhajanā uttānīkammaṃ, dukkhanirodhagāminiyā paṭipadāya
ariyasaccassa ācikkhanā desanā paññāpanā paṭṭhapanā vivaraṇā vibhajanā
uttānīkammaṃ. <a class="wp" id="wp4"></a>Tathāgatena, bhikkhave, arahatā sammāsambuddhena bārāṇasiyaṃ
isipatane migadāye anuttaraṃ dhammacakkaṃ pavattitaṃ appaṭivattiyaṃ samaṇena vā
brāhmaṇena vā devena vā mārena vā brahmunā vā kenaci vā lokasmiṃ, yadidaṃ—
imesaṃ catunnaṃ ariyasaccānaṃ ācikkhanā desanā paññāpanā paṭṭhapanā vivaraṇā
vibhajanā uttānīkammaṃ.</p>

<p><span class="parno">3</span><a class="wp" id="wp5"></a>
<a id="p_11M_1047" class="ms"></a>
Sevatha, bhikkhave, sāriputtamoggallāne; bhajatha, bhikkhave,
sāriputtamoggallāne. Paṇḍitā bhikkhū anuggāhakā sabrahmacārīnaṃ. Seyyathāpi,
bhikkhave, <span class="var" title="janetti (bj) | janettī (pts1)" id="note504">janetā</span>, evaṃ sāriputto; seyyathāpi jātassa āpādetā, evaṃ moggallāno.
Sāriputto, bhikkhave, sotāpattiphale vineti, moggallāno uttamatthe. Sāriputto,
bhikkhave, pahoti cattāri ariyasaccāni vitthārena ācikkhituṃ desetuṃ paññāpetuṃ
paṭṭhapetuṃ vivarituṃ vibhajituṃ uttānīkātun"ti. <a class="wp" id="wp6"></a>Idamavoca bhagavā. Idaṃ
vatvāna sugato uṭṭhāyāsanā vihāraṃ pāvisi.</p>

<p><span class="parno">4</span><a class="wp" id="wp7"></a>
<a class="pts1" id="pts3.249"></a>
<a id="p_11M_1048" class="ms"></a>
<a class="msdiv" id="msdiv_372"></a>
Tatra kho āyasmā sāriputto acirapakkantassa bhagavato bhikkhū āmantesi: "āvuso
bhikkhave"ti. "Āvuso"ti kho te bhikkhū āyasmato sāriputtassa paccassosuṃ.
Āyasmā sāriputto etadavoca: </p>
<hr>

<p><span class="parno">5</span><a class="wp" id="wp8"></a>
<a id="p_11M_1049" class="ms"></a>
"Tathāgatena, āvuso, arahatā sammāsambuddhena bārāṇasiyaṃ isipatane migadāye
anuttaraṃ dhammacakkaṃ pavattitaṃ appaṭivattiyaṃ samaṇena vā brāhmaṇena vā
devena vā mārena vā brahmunā vā kenaci vā lokasmiṃ, yadidaṃ—catunnaṃ
ariyasaccānaṃ ācikkhanā desanā paññāpanā paṭṭhapanā vivaraṇā vibhajanā
uttānīkammaṃ. Katamesaṃ catunnaṃ? <a class="wp" id="wp9"></a>Dukkhassa ariyasaccassa ācikkhanā desanā
paññāpanā paṭṭhapanā vivaraṇā vibhajanā uttānīkammaṃ, dukkhasamudayassa
ariyasaccassa ācikkhanā desanā paññāpanā paṭṭhapanā vivaraṇā vibhajanā
uttānīkammaṃ, dukkhanirodhassa ariyasaccassa ācikkhanā desanā paññāpanā
paṭṭhapanā vivaraṇā vibhajanā uttānīkammaṃ, dukkhanirodhagāminiyā paṭipadāya
ariyasaccassa ācikkhanā desanā paññāpanā paṭṭhapanā vivaraṇā vibhajanā
uttānīkammaṃ.</p>
<hr>

<p><span class="parno">6</span><a class="wp" id="wp10"></a>
<a id="p_11M_1050" class="ms"></a>
<a class="msdiv" id="msdiv_373"></a>
Katamañcāvuso, dukkhaṃ ariyasaccaṃ? Jātipi dukkhā, jarāpi dukkhā, maraṇampi
dukkhaṃ, sokaparidevadukkhadomanassupāyāsāpi dukkhā, yampicchaṃ na
labhati tampi dukkhaṃ; sankhittena pañcupādānakkhandhā dukkhā.</p>

<p><span class="parno">7</span><a class="wp" id="wp11"></a>
<a id="p_11M_1051" class="ms"></a>
Katamā cāvuso, jāti? Yā tesaṃ tesaṃ sattānaṃ tamhi tamhi sattanikāye jāti
sañjāti okkanti abhinibbatti khandhānaṃ pātubhāvo āyatanānaṃ paṭilābho, ayaṃ
vuccatāvuso: ‘jāti’.</p>

<p><span class="parno">8</span><a class="wp" id="wp12"></a>
<a id="p_11M_1052" class="ms"></a>
Katamā cāvuso, jarā? Yā tesaṃ tesaṃ sattānaṃ tamhi tamhi sattanikāye jarā
jīraṇatā khaṇḍiccaṃ pāliccaṃ valittacatā āyuno saṃhāni indriyānaṃ paripāko,
ayaṃ vuccatāvuso: ‘jarā’.</p>

<p><span class="parno">9</span><a class="wp" id="wp13"></a>
<a id="p_11M_1053" class="ms"></a>
Katamañcāvuso, maraṇaṃ? Yā tesaṃ tesaṃ sattānaṃ tamhā tamhā sattanikāyā cuti
cavanatā bhedo antaradhānaṃ maccu maraṇaṃ kālankiriyā khandhānaṃ bhedo
kaḷevarassa nikkhepo jīvitindriyassupacchedo, idaṃ vuccatāvuso: ‘maraṇaṃ’.</p>

<p><span class="parno">10</span><a class="wp" id="wp14"></a>
<a id="p_11M_1054" class="ms"></a>
Katamo cāvuso, soko? Yo kho, āvuso, aññataraññatarena byasanena samannāgatassa
aññataraññatarena dukkhadhammena phuṭṭhassa soko socanā socitattaṃ antosoko
antoparisoko, ayaṃ vuccatāvuso: ‘soko’.</p>

<p><span class="parno">11</span><a class="wp" id="wp15"></a>
<a class="pts1" id="pts3.250"></a>
<a id="p_11M_1055" class="ms"></a>
Katamo cāvuso, paridevo? Yo kho, āvuso, aññataraññatarena byasanena
samannāgatassa aññataraññatarena dukkhadhammena phuṭṭhassa ādevo paridevo
ādevanā paridevanā ādevitattaṃ paridevitattaṃ, ayaṃ vuccatāvuso: ‘paridevo’.</p>
<hr>

<p><span class="parno">12</span><a class="wp" id="wp16"></a>
<a id="p_11M_1056" class="ms"></a>
Katamañcāvuso, dukkhaṃ? Yaṃ kho, āvuso, kāyikaṃ dukkhaṃ kāyikaṃ asātaṃ
kāyasamphassajaṃ dukkhaṃ asātaṃ vedayitaṃ, idaṃ vuccatāvuso: ‘dukkhaṃ’.</p>

<p><span class="parno">13</span><a class="wp" id="wp17"></a>
<a id="p_11M_1057" class="ms"></a>
Katamañcāvuso, domanassaṃ? Yaṃ kho, āvuso, cetasikaṃ dukkhaṃ cetasikaṃ asātaṃ
manosamphassajaṃ dukkhaṃ asātaṃ vedayitaṃ, idaṃ vuccatāvuso: ‘domanassaṃ’.</p>

<p><span class="parno">14</span><a class="wp" id="wp18"></a>
<a id="p_11M_1058" class="ms"></a>
Katamo cāvuso, upāyāso? Yo kho, āvuso, aññataraññatarena byasanena
samannāgatassa aññataraññatarena dukkhadhammena phuṭṭhassa āyāso upāyāso
āyāsitattaṃ upāyāsitattaṃ, ayaṃ vuccatāvuso: ‘upāyāso’.</p>

<p><span class="parno">15</span><a class="wp" id="wp19"></a>
<a id="p_11M_1059" class="ms"></a>
Katamañcāvuso, yampicchaṃ na labhati tampi dukkhaṃ? Jātidhammānaṃ, āvuso,
sattānaṃ evaṃ icchā uppajjati: ‘aho vata mayaṃ na jātidhammā assāma; na ca vata
no jāti āgaccheyyā’ti. Na kho panetaṃ icchāya pattabbaṃ. Idampi: ‘yampicchaṃ na
labhati tampi dukkhaṃ’. Jarādhammānaṃ, āvuso, sattānaṃ … pe … byādhidhammānaṃ,
āvuso, sattānaṃ … maraṇadhammānaṃ, āvuso, sattānaṃ … soka&shy;parideva&shy;dukkha&shy;domanassupāyā&shy;sadhammānaṃ, āvuso, sattānaṃ evaṃ icchā uppajjati: ‘aho vata mayaṃ na soka&shy;parideva&shy;dukkha&shy;domanassupāyā&shy;sadhammā assāma; na ca vata no sokaparidevadukkhadomanassupāyāsā āgaccheyyun’ti. Na kho panetaṃ icchāya pattabbaṃ. Idampi: ‘yampicchaṃ na labhati tampi dukkhaṃ’.</p>

<p><span class="parno">16</span><a class="wp" id="wp20"></a>
<a id="p_11M_1060" class="ms"></a>
Katame cāvuso, sankhittena pañcupādānakkhandhā dukkhā? Seyyathidaṃ—
rūpupādānakkhandho, vedanupādānakkhandho, saññupādānakkhandho,
sankhārupādānakkhandho, viññāṇupādānakkhandho. Ime vuccantāvuso: ‘sankhittena
pañcupādānakkhandhā dukkhā’. Idaṃ vuccatāvuso: ‘dukkhaṃ ariyasaccaṃ’.</p>

<p><span class="parno">17</span><a class="wp" id="wp21"></a>
<a class="pts1" id="pts3.251"></a>
<a id="p_11M_1061" class="ms"></a>
<a class="msdiv" id="msdiv_374"></a>
Katamañcāvuso, <span class="var" title="dukkhasamudayo (bj, s1-3, km)" id="note505">dukkhasamudayaṃ</span> ariyasaccaṃ? Yāyaṃ taṇhā <span class="var" title="ponobhavikā (bj, pts1)" id="note506">ponobbhavikā</span>
<span class="var" title="nandirāgasahagatā (bj, s1-3, km, pts1)" id="note507">nandīrāgasahagatā</span> tatratatrābhinandinī, seyyathidaṃ—kāmataṇhā bhavataṇhā
vibhavataṇhā, idaṃ vuccatāvuso: ‘<span class="var" title="dukkhasamudayo (bj, s1-3, km)" id="note508">dukkhasamudayaṃ</span> ariyasaccaṃ’.</p>

<p><span class="parno">18</span><a class="wp" id="wp22"></a>
<a id="p_11M_1062" class="ms"></a>
Katamañcāvuso, <span class="var" title="dukkhanirodho (bj, s1-3, km)" id="note509">dukkhanirodhaṃ</span> ariyasaccaṃ? Yo tassāyeva taṇhāya
asesavirāganirodho cāgo paṭinissaggo mutti anālayo, idaṃ vuccatāvuso:
‘<span class="var" title="dukkhanirodho (bj, s1-3, km)" id="note510">dukkhanirodhaṃ</span> ariyasaccaṃ’.</p>

<p><span class="parno">19</span><a class="wp" id="wp23"></a>
<a id="p_11M_1063" class="ms"></a>
<a class="msdiv" id="msdiv_375"></a>
Katamañcāvuso, dukkhanirodhagāminī paṭipadā ariyasaccaṃ? Ayameva ariyo
aṭṭhangiko maggo, seyyathidaṃ—sammādiṭṭhi, sammāsankappo, sammāvācā,
sammākammanto, sammāājīvo, sammāvāyāmo, sammāsati, sammāsamādhi.</p>

<p><span class="parno">20</span><a class="wp" id="wp24"></a>
<a id="p_11M_1064" class="ms"></a>
Katamā cāvuso, sammādiṭṭhi? Yaṃ kho, āvuso, dukkhe ñāṇaṃ, dukkhasamudaye ñāṇaṃ,
dukkhanirodhe ñāṇaṃ, dukkhanirodhagāminiyā paṭipadāya ñāṇaṃ, ayaṃ vuccatāvuso:
‘sammādiṭṭhi’.</p>
<hr>

<p><span class="parno">21</span><a class="wp" id="wp25"></a>
<a id="p_11M_1065" class="ms"></a>
Katamo cāvuso, sammāsankappo? Nekkhammasankappo, abyāpādasankappo,
avihiṃsāsankappo, ayaṃ vuccatāvuso: ‘sammāsankappo’.</p>

<p><span class="parno">22</span><a class="wp" id="wp26"></a>
<a id="p_11M_1066" class="ms"></a>
Katamā cāvuso, sammāvācā? Musāvādā veramaṇī, pisuṇāya vācāya veramaṇī,
pharusāya vācāya veramaṇī, samphappalāpā veramaṇī, ayaṃ vuccatāvuso:
‘sammāvācā’.</p>

<p><span class="parno">23</span><a class="wp" id="wp27"></a>
<a id="p_11M_1067" class="ms"></a>
Katamo cāvuso, sammākammanto? Pāṇātipātā veramaṇī, adinnādānā veramaṇī,
kāmesumicchācārā veramaṇī, ayaṃ vuccatāvuso: ‘sammākammanto’.</p>

<p><span class="parno">24</span><a class="wp" id="wp28"></a>
<a id="p_11M_1068" class="ms"></a>
Katamo cāvuso, sammāājīvo? Idhāvuso, ariyasāvako micchāājīvaṃ pahāya
sammāājīvena jīvikaṃ kappeti, ayaṃ vuccatāvuso: ‘sammāājīvo’.</p>

<p><span class="parno">25</span><a class="wp" id="wp29"></a>
<a class="pts1" id="pts3.252"></a>
<a id="p_11M_1069" class="ms"></a>
Katamo cāvuso, sammāvāyāmo? Idhāvuso, bhikkhu anuppannānaṃ pāpakānaṃ akusalānaṃ
dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti
padahati, uppannānaṃ pāpakānaṃ akusalānaṃ dhammānaṃ pahānāya chandaṃ janeti
vāyamati vīriyaṃ ārabhati cittaṃ paggaṇhāti padahati, anuppannānaṃ kusalānaṃ
dhammānaṃ uppādāya chandaṃ janeti vāyamati vīriyaṃ ārabhati cittaṃ paggaṇhāti
padahati, uppannānaṃ kusalānaṃ dhammānaṃ ṭhitiyā asammosāya bhiyyobhāvāya
vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ
paggaṇhāti padahati, ayaṃ vuccatāvuso: ‘sammāvāyāmo’.</p>
<hr>

<p><span class="parno">26</span><a class="wp" id="wp30"></a>
<a id="p_11M_1070" class="ms"></a>
Katamā cāvuso, sammāsati? Idhāvuso, bhikkhu kāye kāyānupassī viharati ātāpī
sampajāno satimā vineyya loke abhijjhādomanassaṃ. Vedanāsu vedanānupassī
viharati … pe … citte cittānupassī viharati … dhammesu dhammānupassī viharati
ātāpī sampajāno satimā vineyya loke abhijjhādomanassaṃ, ayaṃ vuccatāvuso:
‘sammāsati’.</p>

<p><span class="parno">27</span><a class="wp" id="wp31"></a>
<a id="p_11M_1071" class="ms"></a>
Katamo cāvuso, sammāsamādhi? Idhāvuso, bhikkhu vivicceva kāmehi vivicca
akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ
upasampajja viharati, vitakkavicārānaṃ vūpasamā ajjhattaṃ sampasādanaṃ cetaso
ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja
viharati, pītiyā ca virāgā upekkhako ca viharati … pe … tatiyaṃ jhānaṃ … pe  …
catutthaṃ jhānaṃ upasampajja viharati, ayaṃ vuccatāvuso: ‘sammāsamādhi’. Idaṃ
vuccatāvuso: ‘dukkhanirodhagāminī paṭipadā ariyasaccaṃ’.</p>
<hr>

<p><span class="parno">28</span><a class="wp" id="wp32"></a>
<a id="p_11M_1072" class="ms"></a>
Tathāgatenāvuso, arahatā sammāsambuddhena bārāṇasiyaṃ isipatane migadāye
anuttaraṃ dhammacakkaṃ pavattitaṃ appaṭivattiyaṃ samaṇena vā brāhmaṇena vā
devena vā mārena vā brahmunā vā kenaci vā lokasmiṃ, yadidaṃ—imesaṃ catunnaṃ
ariyasaccānaṃ ācikkhanā desanā paññāpanā paṭṭhapanā vivaraṇā vibhajanā
uttānīkamman"ti.</p>

<p><span class="parno">29</span>
<a id="p_11M_1073" class="ms"></a>
Idamavoca āyasmā sāriputto. Attamanā te bhikkhū āyasmato sāriputtassa bhāsitaṃ
abhinandunti.</p>
<p class="endsection">Saccavibhangasuttaṃ niṭṭhitaṃ ekādasamaṃ.</p>
</div>
</section>
<div id="nextprev"><a id="previous-sutta" href="./mn140.html"></a><a id="next-sutta" href="./mn142.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../mn/mn.html">Majjhima Nikāya</a>MN141: Saccavibhangasutta
</div>
<a id="bottom"></a>
</footer>
</div><!--container-->
<script src="../js/footer.js"></script>
</body>
</html>
