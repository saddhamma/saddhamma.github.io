<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Majjhima Nikaya 117</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="ssg"><a href="../ssg/ssg.html">↓ Study Guides</a>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a class="pressed" href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Majjhima Nikaya</h2>
<h2>MN117: Mahācattārīsakasutta - The Great Forty</h2>

<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span>
<p>For more copyright information please see: <a href="../home/copyright.html#mn">here.</a></p></span></span></span>
</li>
</ul>
</div>

<section class="raw_sutta">
<div lang="en">
</div>

<div lang="pi">

<p><span class="parno">1</span><a class="wp" id="wp1"></a>
<a id="p_11M_389" class="ms"></a>
<a class="msdiv" id="msdiv_136"></a>
<span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.
Tatra kho bhagavā bhikkhū āmantesi: "bhikkhavo"ti. "Bhadante"ti te bhikkhū
bhagavato paccassosuṃ. Bhagavā etadavoca: <a class="wp" id="wp2"></a>"ariyaṃ vo, bhikkhave, sammāsamādhiṃ
desessāmi saupanisaṃ saparikkhāraṃ. Taṃ suṇātha, sādhukaṃ manasi karotha,
bhāsissāmī"ti. "Evaṃ, bhante"ti kho te bhikkhū bhagavato paccassosuṃ. Bhagavā
etadavoca: </p>

<p><span class="parno">2</span><a class="wp" id="wp3"></a>
<a id="p_11M_390" class="ms"></a>
"Katamo ca, bhikkhave, ariyo sammāsamādhi saupaniso saparikkhāro? Seyyathidaṃ—
sammādiṭṭhi, sammāsankappo, sammāvācā, sammākammanto, sammāājīvo, sammāvāyāmo,
sammāsati; yā kho, bhikkhave, imehi sattahangehi cittassa ekaggatā parikkhatā – 
ayaṃ vuccati, bhikkhave, ariyo sammāsamādhi saupaniso itipi, saparikkhāro
itipi. <a class="wp" id="wp4"></a>Tatra, bhikkhave, sammādiṭṭhi pubbangamā hoti. Kathañca, bhikkhave,
sammādiṭṭhi pubbangamā hoti? Micchādiṭṭhiṃ ‘micchādiṭṭhī’ti pajānāti,
sammādiṭṭhiṃ ‘sammādiṭṭhī’ti pajānāti—sāssa hoti sammādiṭṭhi.</p>

<p><span class="parno">3</span><a class="wp" id="wp5"></a>
<a class="pts1" id="pts3.72"></a>
<a id="p_11M_391" class="ms"></a>
Katamā ca, bhikkhave, micchādiṭṭhi? ‘Natthi dinnaṃ, natthi yiṭṭhaṃ, natthi
hutaṃ, natthi sukatadukkaṭānaṃ kammānaṃ phalaṃ vipāko, natthi ayaṃ loko, natthi
paro loko, natthi mātā, natthi pitā, natthi sattā opapātikā, natthi loke
samaṇabrāhmaṇā sammaggatā sammāpaṭipannā ye imañca lokaṃ parañca lokaṃ sayaṃ
abhiññā sacchikatvā pavedentī’ti—ayaṃ, bhikkhave, micchādiṭṭhi.</p>

<p><span class="parno">4</span><a class="wp" id="wp6"></a>
<a id="p_11M_392" class="ms"></a>
Katamā ca, bhikkhave, sammādiṭṭhi? <span class="var" title="sammādiṭṭhimpāhaṃ (si) | sammādiṭṭhiṃ panaṃ (pts1) | sammādiṭṭhimahaṃ (mr)" id="note175">Sammādiṭṭhimpahaṃ</span>, bhikkhave, <span class="var" title="dvayaṃ (bj, s1-3, km, pts1)" id="note176">dvāyaṃ</span>
vadāmi—atthi, bhikkhave, sammādiṭṭhi sāsavā puññabhāgiyā upadhivepakkā;
atthi, bhikkhave, sammādiṭṭhi ariyā anāsavā lokuttarā maggangā. <a class="wp" id="wp7"></a>Katamā ca,
bhikkhave, sammādiṭṭhi sāsavā puññabhāgiyā upadhivepakkā? ‘Atthi dinnaṃ, atthi
yiṭṭhaṃ, atthi hutaṃ, atthi sukatadukkaṭānaṃ kammānaṃ phalaṃ vipāko, atthi ayaṃ
loko, atthi paro loko, atthi mātā, atthi pitā, atthi sattā opapātikā, atthi
loke samaṇabrāhmaṇā sammaggatā sammāpaṭipannā ye imañca lokaṃ parañca lokaṃ
sayaṃ abhiññā sacchikatvā pavedentī’ti—ayaṃ, bhikkhave, sammādiṭṭhi sāsavā
puññabhāgiyā upadhivepakkā.</p>

<p><span class="parno">5</span><a class="wp" id="wp8"></a>
<a id="p_11M_393" class="ms"></a>
Katamā ca, bhikkhave, sammādiṭṭhi ariyā anāsavā lokuttarā maggangā? Yā kho,
bhikkhave, ariyacittassa anāsavacittassa ariyamaggasamangino ariyamaggaṃ
bhāvayato paññā paññindriyaṃ paññābalaṃ dhammavicayasambojjhango sammādiṭṭhi
<span class="var" title="maggangā (si, pts1)" id="note177">maggangaṃ</span>—ayaṃ vuccati, bhikkhave, sammādiṭṭhi ariyā anāsavā lokuttarā
maggangā. <a class="wp" id="wp9"></a>So micchādiṭṭhiyā pahānāya vāyamati, sammādiṭṭhiyā, upasampadāya,
<span class="var" title="sāssa (si, pts1) | svāyaṃ (mr)" id="note178">svāssa</span> hoti sammāvāyāmo. So sato micchādiṭṭhiṃ pajahati, sato sammādiṭṭhiṃ
upasampajja viharati, <span class="var" title="sāyaṃ (mr)" id="note179">sāssa</span> hoti sammāsati. <span class="var" title="itissime (bj, s1-3, km, pts1) | itime (si)" id="note180">Itiyime</span> tayo dhammā sammādiṭṭhiṃ
anuparidhāvanti anuparivattanti, seyyathidaṃ—sammādiṭṭhi, sammāvāyāmo,
sammāsati.</p>
<hr>

<p><span class="parno">6</span><a class="wp" id="wp10"></a>
<a class="pts1" id="pts3.73"></a>
<a id="p_11M_394" class="ms"></a>
<a class="msdiv" id="msdiv_137"></a>
Tatra, bhikkhave, sammādiṭṭhi pubbangamā hoti. Kathañca, bhikkhave, sammādiṭṭhi
pubbangamā hoti? Micchāsankappaṃ ‘micchāsankappo’ti pajānāti, sammāsankappaṃ
‘sammāsankappo’ti pajānāti, sāssa hoti sammādiṭṭhi.</p>

<p><span class="parno">7</span><a class="wp" id="wp11"></a>
<a id="p_11M_395" class="ms"></a>
Katamo ca, bhikkhave, micchāsankappo? Kāmasankappo, byāpādasankappo,
vihiṃsāsankappo—ayaṃ, bhikkhave, micchāsankappo.</p>

<p><span class="parno">8</span><a class="wp" id="wp12"></a>
<a id="p_11M_396" class="ms"></a>
Katamo ca, bhikkhave, sammāsankappo? Sammāsankappampahaṃ, bhikkhave, dvāyaṃ
vadāmi—atthi, bhikkhave, sammāsankappo sāsavo puññabhāgiyo upadhivepakko;
atthi, bhikkhave, sammāsankappo ariyo anāsavo lokuttaro maggango. <a class="wp" id="wp13"></a>Katamo ca,
bhikkhave, sammāsankappo sāsavo puññabhāgiyo upadhivepakko? Nekkhammasankappo,
abyāpādasankappo, avihiṃsāsankappo: ‘ayaṃ, bhikkhave, sammāsankappo sāsavo
puññabhāgiyo upadhivepakko’.</p>

<p><span class="parno">9</span><a class="wp" id="wp14"></a>
<a id="p_11M_397" class="ms"></a>
Katamo ca, bhikkhave, sammāsankappo ariyo anāsavo lokuttaro maggango? Yo kho,
bhikkhave, ariyacittassa anāsavacittassa ariyamaggasamangino ariyamaggaṃ
bhāvayato takko vitakko sankappo appanā byappanā cetaso abhiniropanā
vacīsankhāro—ayaṃ, bhikkhave, sammāsankappo ariyo anāsavo lokuttaro maggango.
<a class="wp" id="wp15"></a>So micchāsankappassa pahānāya vāyamati, sammāsankappassa upasampadāya, svāssa
hoti sammāvāyāmo. So sato micchāsankappaṃ pajahati, sato sammāsankappaṃ
upasampajja viharati; sāssa hoti sammāsati. Itiyime tayo dhammā sammāsankappaṃ
anuparidhāvanti anuparivattanti, seyyathidaṃ—sammādiṭṭhi, sammāvāyāmo,
sammāsati.</p>
<hr>

<p><span class="parno">10</span><a class="wp" id="wp16"></a>
<a class="pts1" id="pts3.74"></a>
<a id="p_11M_398" class="ms"></a>
<a class="msdiv" id="msdiv_138"></a>
Tatra, bhikkhave, sammādiṭṭhi pubbangamā hoti. Kathañca, bhikkhave, sammādiṭṭhi
pubbangamā hoti? Micchāvācaṃ ‘micchāvācā’ti pajānāti, sammāvācaṃ ‘sammāvācā’ti
pajānāti; sāssa hoti sammādiṭṭhi. <a class="wp" id="wp17"></a>Katamā ca, bhikkhave, micchāvācā? Musāvādo,
pisuṇā vācā, pharusā vācā, samphappalāpo—ayaṃ, bhikkhave, micchāvācā. <a class="wp" id="wp18"></a>Katamā
ca, bhikkhave, sammāvācā? Sammāvācampahaṃ, bhikkhave, dvāyaṃ vadāmi—atthi,
bhikkhave, sammāvācā sāsavā puññabhāgiyā upadhivepakkā; atthi, bhikkhave,
sammāvācā ariyā anāsavā lokuttarā maggangā. <a class="wp" id="wp19"></a>Katamā ca, bhikkhave, sammāvācā
sāsavā puññabhāgiyā upadhivepakkā? Musāvādā veramaṇī, pisuṇāya vācāya veramaṇī,
pharusāya vācāya veramaṇī, samphappalāpā veramaṇī—ayaṃ, bhikkhave, sammāvācā
sāsavā puññabhāgiyā upadhivepakkā. <a class="wp" id="wp20"></a>Katamā ca, bhikkhave, sammāvācā ariyā
anāsavā lokuttarā maggangā? Yā kho, bhikkhave, ariyacittassa anāsavacittassa
ariyamaggasamangino ariyamaggaṃ bhāvayato catūhi vacīduccaritehi ārati virati
paṭivirati veramaṇī—ayaṃ, bhikkhave, sammāvācā ariyā anāsavā lokuttarā
maggangā. <a class="wp" id="wp21"></a>So micchāvācāya pahānāya vāyamati, sammāvācāya upasampadāya; svāssa
hoti sammāvāyāmo. So sato micchāvācaṃ pajahati, sato sammāvācaṃ upasampajja
viharati; sāssa hoti sammāsati. Itiyime tayo dhammā sammāvācaṃ anuparidhāvanti
anuparivattanti, seyyathidaṃ—sammādiṭṭhi, sammāvāyāmo, sammāsati.</p>
<hr>

<p><span class="parno">11</span><a class="wp" id="wp22"></a>
<a class="pts1" id="pts3.75"></a>
<a id="p_11M_399" class="ms"></a>
<a class="msdiv" id="msdiv_139"></a>
Tatra, bhikkhave, sammādiṭṭhi pubbangamā hoti. Kathañca, bhikkhave, sammādiṭṭhi
pubbangamā hoti? Micchākammantaṃ ‘micchākammanto’ti pajānāti, sammākammantaṃ
‘sammākammanto’ti pajānāti; sāssa hoti sammādiṭṭhi. <a class="wp" id="wp23"></a>Katamo ca, bhikkhave,
micchākammanto? Pāṇātipāto, adinnādānaṃ, kāmesumicchācāro—ayaṃ, bhikkhave,
micchākammanto. <a class="wp" id="wp24"></a>Katamo ca, bhikkhave, sammākammanto? Sammākammantampahaṃ,
bhikkhave, dvāyaṃ vadāmi—atthi, bhikkhave, sammākammanto sāsavo puññabhāgiyo
upadhivepakko; atthi, bhikkhave, sammākammanto ariyo anāsavo lokuttaro
maggango. <a class="wp" id="wp25"></a>Katamo ca, bhikkhave, sammākammanto sāsavo puññabhāgiyo
upadhivepakko? Pāṇātipātā veramaṇī, adinnādānā veramaṇī, kāmesumicchācārā
veramaṇī—ayaṃ, bhikkhave, sammākammanto sāsavo puññabhāgiyo upadhivepakko.
<a class="wp" id="wp26"></a>Katamo ca, bhikkhave, sammākammanto ariyo anāsavo lokuttaro maggango? Yā kho,
bhikkhave, ariyacittassa anāsavacittassa ariyamaggasamangino ariyamaggaṃ
bhāvayato tīhi kāyaduccaritehi ārati virati paṭivirati veramaṇī—ayaṃ,
bhikkhave, sammākammanto ariyo anāsavo lokuttaro maggango. <a class="wp" id="wp27"></a>So micchākammantassa
pahānāya vāyamati, sammākammantassa upasampadāya; svāssa hoti sammāvāyāmo. So
sato micchākammantaṃ pajahati, sato sammākammantaṃ upasampajja viharati; sāssa
hoti sammāsati. Itiyime tayo dhammā sammākammantaṃ anuparidhāvanti
anuparivattanti, seyyathidaṃ—sammādiṭṭhi, sammāvāyāmo, sammāsati.</p>
<hr>

<p><span class="parno">12</span><a class="wp" id="wp28"></a>
<a id="p_11M_400" class="ms"></a>
<a class="msdiv" id="msdiv_140"></a>
Tatra, bhikkhave, sammādiṭṭhi pubbangamā hoti. Kathañca, bhikkhave, sammādiṭṭhi
pubbangamā hoti? Micchāājīvaṃ ‘micchāājīvo’ti pajānāti, sammāājīvaṃ
‘sammāājīvo’ti pajānāti; sāssa hoti sammādiṭṭhi. <a class="wp" id="wp29"></a>Katamo ca, bhikkhave,
micchāājīvo? Kuhanā, lapanā, nemittikatā, nippesikatā, lābhena lābhaṃ
<span class="var" title="nijigiṃsanatā (bj, s1-3, km, pts1)" id="note181">nijigīsanatā</span>—ayaṃ, bhikkhave, micchāājīvo. <a class="wp" id="wp30"></a>Katamo ca, bhikkhave, sammāājīvo?
Sammāājīvampahaṃ, bhikkhave, dvāyaṃ vadāmi—atthi, bhikkhave, sammāājīvo
sāsavo puññabhāgiyo upadhivepakko; atthi, bhikkhave, sammāājīvo ariyo anāsavo
lokuttaro maggango. <a class="wp" id="wp31"></a>Katamo ca, bhikkhave, sammāājīvo sāsavo puññabhāgiyo
upadhivepakko? Idha, bhikkhave, ariyasāvako micchāājīvaṃ pahāya sammāājīvena
jīvikaṃ kappeti—ayaṃ, bhikkhave, sammāājīvo sāsavo puññabhāgiyo
upadhivepakko. <a class="wp" id="wp32"></a>Katamo ca, bhikkhave, sammāājīvo ariyo anāsavo lokuttaro
maggango? Yā kho, bhikkhave, ariyacittassa anāsavacittassa ariyamaggasamangino
ariyamaggaṃ bhāvayato micchāājīvā ārati virati paṭivirati veramaṇī—ayaṃ,
bhikkhave, sammāājīvo ariyo anāsavo lokuttaro maggango. <a class="wp" id="wp33"></a>So micchāājīvassa
pahānāya vāyamati, sammāājīvassa upasampadāya; svāssa hoti sammāvāyāmo. So sato
micchāājīvaṃ pajahati, sato sammāājīvaṃ upasampajja viharati; sāssa hoti
sammāsati. Itiyime tayo dhammā sammāājīvaṃ anuparidhāvanti anuparivattanti,
seyyathidaṃ—sammādiṭṭhi, sammāvāyāmo, sammāsati.</p>

<p><span class="parno">13</span><a class="wp" id="wp34"></a>
<a class="pts1" id="pts3.76"></a>
<a id="p_11M_401" class="ms"></a>
<a class="msdiv" id="msdiv_141"></a>
Tatra, bhikkhave, sammādiṭṭhi pubbangamā hoti. Kathañca, bhikkhave, sammādiṭṭhi
pubbangamā hoti? Sammādiṭṭhissa, bhikkhave, sammāsankappo pahoti,
sammāsankappassa sammāvācā pahoti, sammāvācassa sammākammanto pahoti,
sammākammantassa sammāājīvo pahoti, sammāājīvassa sammāvāyāmo pahoti,
sammāvāyāmassa sammāsati pahoti, sammāsatissa sammāsamādhi pahoti,
sammāsamādhissa sammāñāṇaṃ pahoti, sammāñāṇassa sammāvimutti pahoti. Iti kho,
bhikkhave, aṭṭhangasamannāgato <span class="var" title="sekkhā (bj) | sekho (s1-3) | sekho pāṭipado (pts1, mr)" id="note182">sekkho</span>, dasangasamannāgato arahā hoti<q class="open" id="note183" title=" etthantare pāṭho sī , syā1-3, kaṃ, pā1 potthakesu">. Tatrapi
sammāñāṇena aneke pāpakā akusalā dhammā vigatā bhāvanāpāripūriṃ gacchanti</q>.</p>

<p><span class="parno">14</span><a class="wp" id="wp35"></a>
<a class="pts1" id="pts3.77"></a>
<a id="p_11M_402" class="ms"></a>
<a class="msdiv" id="msdiv_142"></a>
Tatra, bhikkhave, sammādiṭṭhi pubbangamā hoti. Kathañca, bhikkhave, sammādiṭṭhi
pubbangamā hoti? Sammādiṭṭhissa, bhikkhave, micchādiṭṭhi nijjiṇṇā hoti. Ye ca
micchādiṭṭhipaccayā aneke pāpakā akusalā dhammā sambhavanti te cassa nijjiṇṇā
honti. Sammādiṭṭhipaccayā aneke kusalā dhammā bhāvanāpāripūriṃ gacchanti.
Sammāsankappassa, bhikkhave, micchāsankappo nijjiṇṇo hoti … pe … sammāvācassa,
bhikkhave, micchāvācā nijjiṇṇā hoti … sammākammantassa, bhikkhave,
micchākammanto nijjiṇṇo hoti … sammāājīvassa, bhikkhave, micchāājīvo nijjiṇṇo
hoti … sammāvāyāmassa, bhikkhave, micchāvāyāmo nijjiṇṇo hoti … sammāsatissa,
bhikkhave, micchāsati nijjiṇṇā hoti … sammāsamādhissa, bhikkhave, micchāsamādhi
nijjiṇṇo hoti … sammāñāṇassa, bhikkhave, micchāñāṇaṃ nijjiṇṇaṃ hoti  …
sammāvimuttassa, bhikkhave, micchāvimutti nijjiṇṇā hoti. Ye ca
micchāvimuttipaccayā aneke pāpakā akusalā dhammā sambhavanti te cassa nijjiṇṇā
honti. Sammāvimuttipaccayā ca aneke kusalā dhammā bhāvanāpāripūriṃ gacchanti.</p>

<p><span class="parno">15</span><a class="wp" id="wp36"></a>
<a id="p_11M_403" class="ms"></a>
Iti kho, bhikkhave, vīsati kusalapakkhā, vīsati akusalapakkhā—mahācattārīsako
dhammapariyāyo pavattito appaṭivattiyo samaṇena vā brāhmaṇena vā devena vā
mārena vā brahmunā vā kenaci vā lokasmiṃ.</p>

<p><span class="parno">16</span><a class="wp" id="wp37"></a>
<a class="pts1" id="pts3.78"></a>
<a id="p_11M_404" class="ms"></a>
<a class="msdiv" id="msdiv_143"></a>
Yo hi koci, bhikkhave, samaṇo vā brāhmaṇo vā imaṃ mahācattārīsakaṃ
dhammapariyāyaṃ garahitabbaṃ paṭikkositabbaṃ maññeyya tassa diṭṭheva dhamme
dasasahadhammikā vādānuvādā gārayhaṃ ṭhānaṃ āgacchanti—sammādiṭṭhiñce bhavaṃ
garahati, ye ca micchādiṭṭhī samaṇabrāhmaṇā te bhoto pujjā, te bhoto pāsaṃsā;
sammāsankappañce bhavaṃ garahati, ye ca micchāsankappā samaṇabrāhmaṇā te bhoto
pujjā, te bhoto pāsaṃsā; sammāvācañce bhavaṃ garahati … pe … sammākammantañce
bhavaṃ garahati … sammāājīvañce bhavaṃ garahati … sammāvāyāmañce bhavaṃ
garahati … sammāsatiñce bhavaṃ garahati … sammāsamādhiñce bhavaṃ garahati  …
sammāñāṇañce bhavaṃ garahati … sammāvimuttiñce bhavaṃ garahati, ye ca
micchāvimuttī samaṇabrāhmaṇā te bhoto pujjā, te bhoto pāsaṃsā. Yo koci,
bhikkhave, samaṇo vā brāhmaṇo vā imaṃ mahācattārīsakaṃ dhammapariyāyaṃ
garahitabbaṃ paṭikkositabbaṃ maññeyya tassa diṭṭheva dhamme ime
dasasahadhammikā vādānuvādā gārayhaṃ ṭhānaṃ āgacchanti. <a class="wp" id="wp38"></a>Yepi te, bhikkhave,
ahesuṃ okkalā <span class="var" title="vayabhiññā (mr)" id="note185">vassabhaññā</span> ahetuvādā akiriyavādā natthikavādā tepi
mahācattārīsakaṃ dhammapariyāyaṃ na garahitabbaṃ nappaṭikkositabbaṃ <span class="var" title="maññeyyuṃ (s1-3, pts1, mr)" id="note186">amaññiṃsu</span>.
Taṃ kissa hetu? Nindābyārosaupārambhabhayā"ti.</p>

<p><span class="parno">17</span>
<a id="p_11M_405" class="ms"></a>
Idamavoca bhagavā. Attamanā te bhikkhū bhagavato bhāsitaṃ abhinandunti.</p>
<p class="endsection">Mahācattārīsakasuttaṃ niṭṭhitaṃ sattamaṃ.</p>
</div>
</section>
<div id="nextprev"><a id="previous-sutta" href="./mn116.html"></a><a id="next-sutta" href="./mn118.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../mn/mn.html">Majjhima Nikāya</a>MN117: Mahācattārīsakasutta
</div>
<a id="bottom"></a>
</footer>
</div><!--container-->
<script src="../js/footer.js"></script>
</body>
</html>
