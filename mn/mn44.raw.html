<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/buddha.jpg">
<title>Majjhima Nikaya 44</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>Saddhamma Study Group</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a class="pressed" href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="topmenu" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
<li class="topmenu" id="bq"><a href="../bq/bq.html">Buddha</a></li>
<li class="topmenu" id="dq"><a href="../dq/dq.html">Dhamma</a></li>
<li class="topmenu" id="sq"><a href="../sq/sq.html">Sangha</a></li>
<li class="topmenu" id="et"><a href="../et/et.html">Training</a></li>
<li class="topmenu" id="es"><a href="../es/es.html">Samadhi</a></li>
<li class="topmenu" id="ev"><a href="../ev/ev.html">Vigilance</a></li>
<li class="topmenu" id="ka"><a href="../ka/ka.html">Kamma</a></li>
<li class="topmenu" id="nt"><a href="../nt/nt.html">Notes on Dhamma</a></li>
<li class="toplast" id="qa"><a href="../qa/qa.html">Questions & Answers</a></li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Majjhima Nikaya</h2>
<h2>MN44: Cūḷavedallasutta - The Shorter Series of Questions and Answers</h2>

<div id="metaarea">
<ul class="translator">
<li><span>A Saddhamma Study Group translation from the Pāḷi text (coming sooner or later).</span>
<p>For more copyright information please see: <a href="../home/copyright.html#mn">here.</a></p></span></span></span>
</li>
</ul>
</div>
<section class="raw_sutta">
<div lang="en">
</div>

<div lang="pi">

<p><span class="parno">1</span>
<a class="pts1" id="pts1.299"></a>
<a id="p_9M_1577" class="ms"></a>
<a class="msdiv" id="msdiv_460"></a>
<span class="evam">Evaṃ me sutaṃ—​</span>   ekaṃ samayaṃ bhagavā rājagahe viharati veḷuvane kalandakanivāpe. Atha kho
visākho upāsako yena dhammadinnā bhikkhunī tenupasankami; upasankamitvā
dhammadinnaṃ bhikkhuniṃ abhivādetvā ekamantaṃ nisīdi. Ekamantaṃ nisinno kho
visākho upāsako dhammadinnaṃ bhikkhuniṃ etadavoca: <a class="wp" id="wp2"></a>"‘sakkāyo sakkāyo’ti, ayye,
vuccati. Katamo nu kho, ayye, sakkāyo vutto bhagavatā"ti? "Pañca kho ime, āvuso
visākha, upādānakkhandhā sakkāyo vutto bhagavatā, seyyathidaṃ—
rūpupādānakkhandho, vedanupādānakkhandho, saññupādānakkhandho,
sankhārupādānakkhandho, viññāṇupādānakkhandho. Ime kho, āvuso visākha,
pañcupādānakkhandhā sakkāyo vutto bhagavatā"ti.</p>

<p><span class="parno">2</span>
<a id="p_9M_1578" class="ms"></a>
"Sādhayye"ti kho visākho upāsako dhammadinnāya bhikkhuniyā bhāsitaṃ
abhinanditvā anumoditvā dhammadinnaṃ bhikkhuniṃ uttariṃ pañhaṃ apucchi:<a class="wp" id="wp3"></a>
"‘sakkāyasamudayo sakkāyasamudayo’ti, ayye, vuccati. Katamo nu kho, ayye,
sakkāyasamudayo vutto bhagavatā"ti? "Yāyaṃ, āvuso visākha, taṇhā ponobbhavikā
nandīrāgasahagatā tatratatrābhinandinī, seyyathidaṃ—kāmataṇhā bhavataṇhā
vibhavataṇhā; ayaṃ kho, āvuso visākha, sakkāyasamudayo vutto bhagavatā"ti.</p>

<p><span class="parno">3</span><a class="wp" id="wp4"></a>
<a id="p_9M_1579" class="ms"></a>
"‘Sakkāyanirodho sakkāyanirodho’ti, ayye, vuccati. Katamo nu kho, ayye,
sakkāyanirodho vutto bhagavatā"ti?</p>

<p><span class="parno">4</span>
<a id="p_9M_1580" class="ms"></a>
"Yo kho, āvuso visākha, tassāyeva taṇhāya asesavirāganirodho cāgo paṭinissaggo
mutti anālayo; ayaṃ kho, āvuso visākha, sakkāyanirodho vutto bhagavatā"ti.</p>

<p><span class="parno">5</span><a class="wp" id="wp5"></a>
<a id="p_9M_1581" class="ms"></a>
"‘Sakkāyanirodhagāminī paṭipadā sakkāyanirodhagāminī paṭipadā’ti, ayye,
vuccati. Katamā nu kho, ayye, sakkāyanirodhagāminī paṭipadā vuttā
bhagavatā"ti?</p>

<p><span class="parno">6</span>
<a id="p_9M_1582" class="ms"></a>
"Ayameva kho, āvuso visākha, ariyo aṭṭhangiko maggo sakkāyanirodhagāminī
paṭipadā vuttā bhagavatā, seyyathidaṃ—sammādiṭṭhi sammāsankappo sammāvācā
sammākammanto sammāājīvo sammāvāyāmo sammāsati sammāsamādhī"ti.</p>

<p><span class="parno">7</span><a class="wp" id="wp6"></a>
<a class="pts1" id="pts1.300"></a>
<a id="p_9M_1583" class="ms"></a>
"Taññeva nu kho, ayye, upādānaṃ <span class="var" title="teva (bj)" id="note474">te</span> pañcupādānakkhandhā udāhu aññatra
pañcahupādānakkhandhehi upādānan"ti? "Na kho, āvuso visākha, taññeva upādānaṃ
te pañcupādānakkhandhā, nāpi aññatra pañcahupādānakkhandhehi upādānaṃ. Yo kho,
āvuso visākha, pañcasu upādānakkhandhesu chandarāgo taṃ tattha upādānan"ti.</p>
<hr>

<p><span class="parno">8</span><a class="wp" id="wp7"></a>
<a id="p_9M_1584" class="ms"></a>
<a class="msdiv" id="msdiv_461"></a>
"Kathaṃ panāyye, sakkāyadiṭṭhi hotī"ti? "Idhāvuso visākha, assutavā puthujjano,
ariyānaṃ adassāvī ariyadhammassa akovido ariyadhamme avinīto, sappurisānaṃ
adassāvī sappurisadhammassa akovido sappurisadhamme avinīto, rūpaṃ attato
samanupassati, rūpavantaṃ vā attānaṃ, attani vā rūpaṃ, rūpasmiṃ vā attānaṃ.
Vedanaṃ … pe … saññaṃ … sankhāre … viññāṇaṃ attato samanupassati, viññāṇavantaṃ
vā attānaṃ, attani vā viññāṇaṃ, viññāṇasmiṃ vā attānaṃ. Evaṃ kho, āvuso
visākha, sakkāyadiṭṭhi hotī"ti.</p>

<p><span class="parno">9</span><a class="wp" id="wp8"></a>
<a id="p_9M_1585" class="ms"></a>
"Kathaṃ panāyye, sakkāyadiṭṭhi na hotī"ti?</p>

<p><span class="parno">10</span>
<a id="p_9M_1586" class="ms"></a>
"Idhāvuso visākha, sutavā ariyasāvako, ariyānaṃ dassāvī ariyadhammassa kovido
ariyadhamme suvinīto, sappurisānaṃ dassāvī sappurisadhammassa kovido
sappurisadhamme suvinīto, na rūpaṃ attato samanupassati, na rūpavantaṃ vā
attānaṃ, na attani vā rūpaṃ, na rūpasmiṃ vā attānaṃ. Na vedanaṃ … pe … na
saññaṃ … na sankhāre … pe … na viññāṇaṃ attato samanupassati, na viññāṇavantaṃ
vā attānaṃ, na attani vā viññāṇaṃ, na viññāṇasmiṃ vā attānaṃ. Evaṃ kho, āvuso
visākha, sakkāyadiṭṭhi na hotī"ti.</p>
<hr>

<p><span class="parno">11</span><a class="wp" id="wp9"></a>
<a id="p_9M_1587" class="ms"></a>
<a class="msdiv" id="msdiv_462"></a>
"Katamo panāyye, ariyo aṭṭhangiko maggo"ti?</p>

<p><span class="parno">12</span>
<a id="p_9M_1588" class="ms"></a>
"Ayameva kho, āvuso visākha, ariyo aṭṭhangiko maggo, seyyathidaṃ—sammādiṭṭhi
sammāsankappo sammāvācā sammākammanto sammāājīvo sammāvāyāmo sammāsati
sammāsamādhī"ti.</p>

<p><span class="parno">13</span><a class="wp" id="wp10"></a>
<a id="p_9M_1589" class="ms"></a>
"Ariyo panāyye, aṭṭhangiko maggo sankhato udāhu asankhato"ti?</p>

<p><span class="parno">14</span>
<a class="pts1" id="pts1.301"></a>
<a id="p_9M_1590" class="ms"></a>
"Ariyo kho, āvuso visākha, aṭṭhangiko maggo sankhato"ti.</p>

<p><span class="parno">15</span><a class="wp" id="wp11"></a>
<a id="p_9M_1591" class="ms"></a>
"Ariyena nu kho, ayye, aṭṭhangikena maggena tayo khandhā sangahitā udāhu tīhi
khandhehi ariyo aṭṭhangiko maggo sangahito"ti?</p>

<p><span class="parno">16</span>
<a id="p_9M_1592" class="ms"></a>
"Na kho, āvuso visākha, ariyena aṭṭhangikena maggena tayo khandhā sangahitā;
tīhi ca kho, āvuso visākha, khandhehi ariyo aṭṭhangiko maggo sangahito. Yā
cāvuso visākha, sammāvācā yo ca sammākammanto yo ca sammāājīvo ime dhammā
sīlakkhandhe sangahitā. Yo ca sammāvāyāmo yā ca sammāsati yo ca sammāsamādhi
ime dhammā samādhikkhandhe sangahitā. Yā ca sammādiṭṭhi yo ca sammāsankappo,
ime dhammā paññākkhandhe sangahitā"ti.</p>
<hr>

<p><span class="parno">17</span><a class="wp" id="wp12"></a>
<a id="p_9M_1593" class="ms"></a>
"Katamo panāyye, samādhi, katame dhammā samādhinimittā, katame dhammā
samādhiparikkhārā, katamā samādhibhāvanā"ti?</p>

<p><span class="parno">18</span>
<a id="p_9M_1594" class="ms"></a>
"Yā kho, āvuso visākha, cittassa ekaggatā ayaṃ samādhi; cattāro satipaṭṭhānā
samādhinimittā; cattāro sammappadhānā samādhiparikkhārā. Yā tesaṃyeva dhammānaṃ
āsevanā bhāvanā bahulīkammaṃ, ayaṃ ettha samādhibhāvanā"ti.</p>
<hr>

<p><span class="parno">19</span><a class="wp" id="wp13"></a>
<a id="p_9M_1595" class="ms"></a>
<a class="msdiv" id="msdiv_463"></a>
"Kati panāyye, sankhārā"ti?</p>

<p><span class="parno">20</span>
<a id="p_9M_1596" class="ms"></a>
"Tayome, āvuso visākha, sankhārā—kāyasankhāro, vacīsankhāro,
cittasankhāro"ti.</p>

<p><span class="parno">21</span><a class="wp" id="wp14"></a>
<a id="p_9M_1597" class="ms"></a>
"Katamo panāyye, kāyasankhāro, katamo vacīsankhāro, katamo cittasankhāro"ti?</p>

<p><span class="parno">22</span>
<a id="p_9M_1598" class="ms"></a>
"Assāsapassāsā kho, āvuso visākha, kāyasankhāro, vitakkavicārā vacīsankhāro,
saññā ca vedanā ca cittasankhāro"ti.</p>

<p><span class="parno">23</span><a class="wp" id="wp15"></a>
<a id="p_9M_1599" class="ms"></a>
"Kasmā panāyye, assāsapassāsā kāyasankhāro, kasmā vitakkavicārā vacīsankhāro,
kasmā saññā ca vedanā ca cittasankhāro"ti?</p>

<p><span class="parno">24</span>
<a id="p_9M_1600" class="ms"></a>
"Assāsapassāsā kho, āvuso visākha, kāyikā ete dhammā kāyappaṭibaddhā, tasmā
assāsapassāsā kāyasankhāro. Pubbe kho, āvuso visākha, vitakketvā vicāretvā
pacchā vācaṃ bhindati, tasmā vitakkavicārā vacīsankhāro. Saññā ca vedanā ca
cetasikā ete dhammā cittappaṭibaddhā, tasmā saññā ca vedanā ca
cittasankhāro"ti.</p>
<hr>

<p><span class="parno">25</span><a class="wp" id="wp16"></a>
<a id="p_9M_1601" class="ms"></a>
<a class="msdiv" id="msdiv_464"></a>
"Kathaṃ panāyye, saññāvedayitanirodhasamāpatti hotī"ti?</p>

<p><span class="parno">26</span>
<a id="p_9M_1602" class="ms"></a>
"Na kho, āvuso visākha, saññāvedayitanirodhaṃ samāpajjantassa bhikkhuno evaṃ
hoti: ‘ahaṃ saññāvedayitanirodhaṃ samāpajjissan’ti vā, ‘ahaṃ
saññāvedayitanirodhaṃ samāpajjāmī’ti vā, ‘ahaṃ saññāvedayitanirodhaṃ
samāpanno’ti vā. Atha khvāssa pubbeva tathā cittaṃ bhāvitaṃ hoti yaṃ taṃ
tathattāya upanetī"ti.</p>

<p><span class="parno">27</span><a class="wp" id="wp17"></a>
<a class="pts1" id="pts1.302"></a>
<a id="p_9M_1603" class="ms"></a>
"Saññāvedayitanirodhaṃ samāpajjantassa panāyye, bhikkhuno katame dhammā
paṭhamaṃ nirujjhanti—yadi vā kāyasankhāro, yadi vā vacīsankhāro, yadi vā
cittasankhāro"ti?</p>

<p><span class="parno">28</span>
<a id="p_9M_1604" class="ms"></a>
"Saññāvedayitanirodhaṃ samāpajjantassa kho, āvuso visākha, bhikkhuno paṭhamaṃ
nirujjhati vacīsankhāro, tato kāyasankhāro, tato cittasankhāro"ti.</p>

<p><span class="parno">29</span><a class="wp" id="wp18"></a>
<a id="p_9M_1605" class="ms"></a>
"Kathaṃ panāyye, saññāvedayitanirodhasamāpattiyā vuṭṭhānaṃ hotī"ti?</p>

<p><span class="parno">30</span>
<a id="p_9M_1606" class="ms"></a>
"Na kho, āvuso visākha, saññāvedayitanirodhasamāpattiyā vuṭṭhahantassa
bhikkhuno evaṃ hoti: ‘ahaṃ saññāvedayitanirodhasamāpattiyā vuṭṭhahissan’ti
vā, ‘ahaṃ saññāvedayitanirodhasamāpattiyā vuṭṭhahāmī’ti vā, ‘ahaṃ
saññāvedayitanirodhasamāpattiyā vuṭṭhito’ti vā. Atha khvāssa pubbeva tathā
cittaṃ bhāvitaṃ hoti yaṃ taṃ tathattāya upanetī"ti.</p>

<p><span class="parno">31</span><a class="wp" id="wp19"></a>
<a id="p_9M_1607" class="ms"></a>
"Saññāvedayitanirodhasamāpattiyā vuṭṭhahantassa panāyye, bhikkhuno katame
dhammā paṭhamaṃ uppajjanti—yadi vā kāyasankhāro, yadi vā vacīsankhāro, yadi
vā cittasankhāro"ti?</p>

<p><span class="parno">32</span>
<a id="p_9M_1608" class="ms"></a>
"Saññāvedayitanirodhasamāpattiyā vuṭṭhahantassa kho, āvuso visākha,
bhikkhuno paṭhamaṃ uppajjati cittasankhāro, tato kāyasankhāro, tato
vacīsankhāro"ti.</p>

<p><span class="parno">33</span><a class="wp" id="wp20"></a>
<a id="p_9M_1609" class="ms"></a>
"Saññāvedayitanirodhasamāpattiyā vuṭṭhitaṃ panāyye, bhikkhuṃ kati phassā
phusantī"ti?</p>

<p><span class="parno">34</span>
<a id="p_9M_1610" class="ms"></a>
"Saññāvedayitanirodhasamāpattiyā vuṭṭhitaṃ kho, āvuso visākha, bhikkhuṃ
tayo phassā phusanti—suññato phasso, animitto phasso, appaṇihito phasso"ti.</p>

<p><span class="parno">35</span><a class="wp" id="wp21"></a>
<a id="p_9M_1611" class="ms"></a>
"Saññāvedayitanirodhasamāpattiyā vuṭṭhitassa panāyye, bhikkhuno kiṃninnaṃ
cittaṃ hoti kiṃpoṇaṃ kiṃpabbhāran"ti?</p>

<p><span class="parno">36</span>
<a id="p_9M_1612" class="ms"></a>
"Saññāvedayitanirodhasamāpattiyā vuṭṭhitassa kho, āvuso visākha, bhikkhuno
vivekaninnaṃ cittaṃ hoti, vivekapoṇaṃ vivekapabbhāran"ti.</p>
<hr>

<p><span class="parno">37</span><a class="wp" id="wp22"></a>
<a id="p_9M_1613" class="ms"></a>
<a class="msdiv" id="msdiv_465"></a>
"Kati panāyye, vedanā"ti?</p>

<p><span class="parno">38</span>
<a id="p_9M_1614" class="ms"></a>
"Tisso kho imā, āvuso visākha, vedanā—sukhā vedanā, dukkhā vedanā,
adukkhamasukhā vedanā"ti.</p>

<p><span class="parno">39</span><a class="wp" id="wp23"></a>
<a id="p_9M_1615" class="ms"></a>
"Katamā panāyye, sukhā vedanā, katamā dukkhā vedanā, katamā adukkhamasukhā
vedanā"ti?</p>

<p><span class="parno">40</span>
<a class="pts1" id="pts1.303"></a>
<a id="p_9M_1616" class="ms"></a>
"Yaṃ kho, āvuso visākha, kāyikaṃ vā cetasikaṃ vā sukhaṃ sātaṃ vedayitaṃ—ayaṃ
sukhā vedanā. Yaṃ kho, āvuso visākha, kāyikaṃ vā cetasikaṃ vā dukkhaṃ asātaṃ
vedayitaṃ—ayaṃ dukkhā vedanā. Yaṃ kho, āvuso visākha, kāyikaṃ vā cetasikaṃ vā
neva sātaṃ nāsātaṃ vedayitaṃ—ayaṃ adukkhamasukhā vedanā"ti.</p>
<hr>

<p><span class="parno">41</span><a class="wp" id="wp24"></a>
<a id="p_9M_1617" class="ms"></a>
"Sukhā panāyye, vedanā kiṃsukhā kiṃdukkhā, dukkhā vedanā kiṃsukhā kiṃdukkhā,
adukkhamasukhā vedanā kiṃsukhā kiṃdukkhā"ti?</p>

<p><span class="parno">42</span>
<a id="p_9M_1618" class="ms"></a>
"Sukhā kho, āvuso visākha, vedanā ṭhitisukhā vipariṇāmadukkhā; dukkhā vedanā
ṭhitidukkhā vipariṇāmasukhā; adukkhamasukhā vedanā ñāṇasukhā aññāṇadukkhā"ti.</p>
<hr>

<p><span class="parno">43</span><a class="wp" id="wp25"></a>
<a id="p_9M_1619" class="ms"></a>
"Sukhāya panāyye, vedanāya kiṃ anusayo anuseti, dukkhāya vedanāya kiṃ anusayo
anuseti, adukkhamasukhāya vedanāya kiṃ anusayo anusetī"ti?</p>

<p><span class="parno">44</span>
<a id="p_9M_1620" class="ms"></a>
"Sukhāya kho, āvuso visākha, vedanāya rāgānusayo anuseti, dukkhāya vedanāya
paṭighānusayo anuseti, adukkhamasukhāya vedanāya avijjānusayo anusetī"ti.</p>

<p><span class="parno">45</span><a class="wp" id="wp26"></a>
<a id="p_9M_1621" class="ms"></a>
"Sabbāya nu kho, ayye, sukhāya vedanāya rāgānusayo anuseti, sabbāya dukkhāya
vedanāya paṭighānusayo anuseti, sabbāya adukkhamasukhāya vedanāya avijjānusayo
anusetī"ti?</p>

<p><span class="parno">46</span>
<a id="p_9M_1622" class="ms"></a>
"Na kho, āvuso visākha, sabbāya sukhāya vedanāya rāgānusayo anuseti, na sabbāya
dukkhāya vedanāya paṭighānusayo anuseti, na sabbāya adukkhamasukhāya vedanāya
avijjānusayo anusetī"ti.</p>

<p><span class="parno">47</span><a class="wp" id="wp27"></a>
<a id="p_9M_1623" class="ms"></a>
"Sukhāya panāyye, vedanāya kiṃ pahātabbaṃ, dukkhāya vedanāya kiṃ pahātabbaṃ,
adukkhamasukhāya vedanāya kiṃ pahātabban"ti?</p>

<p><span class="parno">48</span>
<a id="p_9M_1624" class="ms"></a>
"Sukhāya kho, āvuso visākha, vedanāya rāgānusayo pahātabbo, dukkhāya vedanāya
paṭighānusayo pahātabbo, adukkhamasukhāya vedanāya avijjānusayo pahātabbo"ti.</p>

<p><span class="parno">49</span><a class="wp" id="wp28"></a>
<a id="p_9M_1625" class="ms"></a>
"Sabbāya nu kho, ayye, sukhāya vedanāya rāgānusayo pahātabbo, sabbāya dukkhāya
vedanāya paṭighānusayo pahātabbo, sabbāya adukkhamasukhāya vedanāya
avijjānusayo pahātabbo"ti?</p>

<p><span class="parno">50</span>
<a class="pts1" id="pts1.304"></a>
<a id="p_9M_1626" class="ms"></a>
"Na kho, āvuso visākha, sabbāya sukhāya vedanāya rāgānusayo pahātabbo, na
sabbāya dukkhāya vedanāya paṭighānusayo pahātabbo, na sabbāya adukkhamasukhāya
vedanāya avijjānusayo pahātabbo. Idhāvuso visākha, bhikkhu vivicceva kāmehi
vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ
jhānaṃ upasampajja viharati. Rāgaṃ tena pajahati, na tattha rāgānusayo anuseti.
Idhāvuso visākha, bhikkhu iti paṭisañcikkhati: ‘kudāssu nāmāhaṃ tadāyatanaṃ
upasampajja viharissāmi yadariyā etarahi āyatanaṃ upasampajja viharantī’ti? Iti
anuttaresu vimokkhesu pihaṃ upaṭṭhāpayato uppajjati pihāppaccayā domanassaṃ.
Paṭighaṃ tena pajahati, na tattha paṭighānusayo anuseti. Idhāvuso visākha,
bhikkhu sukhassa ca pahānā, dukkhassa ca pahānā, pubbeva somanassadomanassānaṃ
atthangamā, adukkhamasukhaṃ upekkhāsatipārisuddhiṃ catutthaṃ jhānaṃ upasampajja
viharati. Avijjaṃ tena pajahati, na tattha avijjānusayo anusetī"ti.</p>
<hr>

<p><span class="parno">51</span><a class="wp" id="wp29"></a>
<a id="p_9M_1627" class="ms"></a>
<a class="msdiv" id="msdiv_466"></a>
"Sukhāya panāyye, vedanāya kiṃ paṭibhāgo"ti?</p>

<p><span class="parno">52</span>
<a id="p_9M_1628" class="ms"></a>
"Sukhāya kho, āvuso visākha, vedanāya dukkhā vedanā paṭibhāgo"ti.</p>

<p><span class="parno">53</span>
<a id="p_9M_1629" class="ms"></a>
"Dukkhāya pannāyye, vedanāya kiṃ paṭibhāgo"ti?</p>

<p><span class="parno">54</span>
<a id="p_9M_1630" class="ms"></a>
"Dukkhāya kho, āvuso visākha, vedanāya sukhā vedanā paṭibhāgo"ti.</p>

<p><span class="parno">55</span>
<a id="p_9M_1631" class="ms"></a>
"Adukkhamasukhāya panāyye, vedanāya kiṃ paṭibhāgo"ti?</p>

<p><span class="parno">56</span>
<a id="p_9M_1632" class="ms"></a>
"Adukkhamasukhāya kho, āvuso visākha, vedanāya avijjā paṭibhāgo"ti.</p>

<p><span class="parno">57</span>
<a id="p_9M_1633" class="ms"></a>
"Avijjāya panāyye, kiṃ paṭibhāgo"ti?</p>

<p><span class="parno">58</span>
<a id="p_9M_1634" class="ms"></a>
"Avijjāya kho, āvuso visākha, vijjā paṭibhāgo"ti.</p>

<p><span class="parno">59</span>
<a id="p_9M_1635" class="ms"></a>
"Vijjāya panāyye, kiṃ paṭibhāgo"ti?</p>

<p><span class="parno">60</span>
<a id="p_9M_1636" class="ms"></a>
"Vijjāya kho, āvuso visākha, vimutti paṭibhāgo"ti.</p>

<p><span class="parno">61</span>
<a id="p_9M_1637" class="ms"></a>
"Vimuttiyā panāyye, kiṃ paṭibhāgo"ti?</p>

<p><span class="parno">62</span>
<a id="p_9M_1638" class="ms"></a>
"Vimuttiyā kho, āvuso visākha, nibbānaṃ paṭibhāgo"ti.</p>

<p><span class="parno">63</span>
<a id="p_9M_1639" class="ms"></a>
"Nibbānassa panāyye, kiṃ paṭibhāgo"ti? "<span class="var" title="accasarāvuso (bj, s1-3, km, pts1)" id="note476">Accayāsi, āvuso</span> visākha, pañhaṃ,
nāsakkhi pañhānaṃ pariyantaṃ gahetuṃ. Nibbānogadhañhi, āvuso visākha,
brahmacariyaṃ, nibbānaparāyanaṃ nibbānapariyosānaṃ. Ākankhamāno ca tvaṃ, āvuso
visākha, bhagavantaṃ upasankamitvā etamatthaṃ puccheyyāsi, yathā ca te bhagavā
byākaroti tathā naṃ dhāreyyāsī"ti.</p>
<hr>

<p><span class="parno">64</span><a class="wp" id="wp30"></a>
<a class="pts1" id="pts1.305"></a>
<a id="p_9M_1640" class="ms"></a>
<a class="msdiv" id="msdiv_467"></a>
Atha kho visākho upāsako dhammadinnāya bhikkhuniyā bhāsitaṃ abhinanditvā
anumoditvā uṭṭhāyāsanā dhammadinnaṃ bhikkhuniṃ abhivādetvā padakkhiṇaṃ katvā
yena bhagavā tenupasankami; upasankamitvā bhagavantaṃ abhivādetvā ekamantaṃ
nisīdi. Ekamantaṃ nisinno kho visākho upāsako yāvatako ahosi dhammadinnāya
bhikkhuniyā saddhiṃ kathāsallāpo taṃ sabbaṃ bhagavato ārocesi. Evaṃ vutte,
bhagavā visākhaṃ upāsakaṃ etadavoca: "paṇḍitā, visākha, dhammadinnā bhikkhunī,
mahāpaññā, visākha, dhammadinnā bhikkhunī. Mañcepi tvaṃ, visākha, etamatthaṃ
puccheyyāsi, ahampi taṃ evamevaṃ byākareyyaṃ, yathā taṃ dhammadinnāya
bhikkhuniyā byākataṃ. Eso <span class="var" title="esovetassa (s1-3, km)" id="note477">cevetassa</span> attho. <span class="var" title="evametaṃ (bj, s1-3, km, pts1)" id="note478">Evañca naṃ</span> dhārehī"ti.</p>

<p><span class="parno">65</span>
<a id="p_9M_1641" class="ms"></a>
Idamavoca bhagavā. Attamano visākho upāsako bhagavato bhāsitaṃ abhinandīti.</p>
<p class="endsection">Cūḷavedallasuttaṃ niṭṭhitaṃ catutthaṃ.</p>
</div>
</section>
<div id="nextprev"><a id="previous-sutta" href="./mn43.html"></a><a id="next-sutta" href="./mn45.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../mn/mn.html">Majjhima Nikāya</a>MN44: Cūḷavedallasutta
</div>
<a id="bottom"></a>
</footer>
</div><!--container-->
<script src="../js/footer.js"></script>
</body>
</html>
