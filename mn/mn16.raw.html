<!DOCTYPE html>
<html>
<head>
<meta charset=utf-8>
<link rel="icon" type="image/x-icon" href="../images/favicon.ico">
<title>Majjhima Nikaya 16</title>
</head>
<body>
<div id="container">
<header>
<script src="../js/jquery-1.10.2.min.js"></script>
<link rel="stylesheet" href="../css/menu.css">
<link rel="stylesheet" href="../css/css.css">
<div id="eng_searchlink"> <span><a href="../home/engsearch.html" >Search English Content</a></span></div>
<div id="pali_searchlink"> <span><a href="../home/palisearch.html" >Search Pali Content</a></span></div>

<div class="logotext">
<a href="../home/index.html"><span>The True Dhamma</span></a>
</div>
<nav>
<div id="navbar">
<ul id="css3menu0" >
<li class="topfirst" id="home"><a href="../home/index.html">Home</a></li>
<li class="topmenu" id="dn"><a href="../dn/dn.html">Digha Nikaya</a></li>
<li class="topmenu" id="mn"><a class="pressed" href="../mn/mn.html">Majjhima Nikaya</a></li>
	<li class="topmenu" id="sn"><a href="../sn/sn.html">↓ Samyutta Nikaya</a>
		<ul>
		<li><a href="../sn/sn01.html">Part 1 - The Book with Verses</a></li>
			<li><a href="../sn/sn02.html">Part 2 - The Book of Causation</a></li>
			<li><a href="../sn/sn03.html">Part 3 - The Book of the Aggregates</a></li>
			<li><a href="../sn/sn04.html">Part 4 - The Book of the Six Sense Bases</a></li>
			<li><a href="../sn/sn05.html" title="Part 5 - The Great Book">Part 5 - The Great Book</a></li>
		</ul>
	</li>
		<li class="topmenu" id="an"><a href="../an/an.html">↓ Anguttara Nikaya</a>
			<ul>
			<li><a href="../an/an1.html">The Ones</a></li>
			<li><a href="../an/an2.html">The Twos</a></li>
			<li><a href="../an/an3.html">The Threes</a></li>
			<li><a href="../an/an4.html">The Fours</a></li>
			<li><a href="../an/an5.html">The Fives</a></li>
			<li><a href="../an/an6.html">The Sixes</a></li>
			<li><a href="../an/an7.html">The Sevens</a></li>
			<li><a href="../an/an8.html">The Eights</a></li>
			<li><a href="../an/an9.html">The Nines</a></li>
			<li><a href="../an/an10.html">The Tens</a></li>
			<li><a href="../an/an11.html">The Elevens</a></li>
			</ul>
		</li>
	<li class="topmenu" id="kn"><a href="../kn/kn.html">↓ Khuddaka Nikaya</a>
			<ul>
			<li><a href="../dhp/dhp.html" title="The Dhammapada">The Dhammapada</a></li>
			<li><a href="../snp/snp.html">Sutta Nipata</a></li>
			<li><a href="../ud/ud.html">Udana</a></li>
			<li><a href="../it/it.html">Itivuttaka</a></li>
			<li><a href="../tha/tha.html">The Theragatha</a></li>
			<li><a href="../thi/thi.html">The Therigatha</a></li>
			</ul>
	</li>
	<li class="toplast" id="vi"><a href="../vi/vi.html">↓ Vinaya Pitaka</a>
			<ul>
			<li><a href="../vi/kd.html">Khandaka</a></li><li><a href="../vi/bu-vb.html" title="Monk's Rules">Bhikkhu Vibhanga</a></li><li>
			<li><a href="../vi/bu-pt.html" title="Monk's Pātimokkha">Bhikkhu Pātimokkha</a></li>

			<li><a href="../vi/bi-pt.html">Bhikkhunī Pātimokkha</a></li>
			<li><a href="../vi/bi-vb.html"  title="Nuns Rules">Bhikkhuni Vibhanga</a></li>
			<li><a href="../bmc/bmc.html">Buddhist Monastic Code I</a></li>
      <li><a href="../bmc/bmc2.html">Buddhist Monastic Code 2</a></li>
			</ul>
	</li>
</ul>
</div> <!--navbar-->
</nav>
<div class="controlpanel" id="controlpanel"><!--controlpanel-->
<ul>
	<li>
	<ul class="inner">
		<li><a href="#" title="Page Top" >&nbsp;▲&nbsp;</a>
		<li class="nextprev">
			<button class="palitoggle"
				id="pali"
				type="button"
				title="Display Pali and activate Lookup Dictionary"
				style="width:2.8em; padding: 0 2px;">Pali</button>
		</li>
		<li><a href="#bottom" title="Page Bottom">&nbsp;▼&nbsp;</a>
	</ul>
	</li>
</ul>
</div> <!--controlpanel-->
</header>
<div id="content">
<h2>Majjhima Nikaya</h2>
<h2>MN16: Cetokhila Sutta - The Wilderness in the Heart</h2>

<div id="metaarea">
<ul class="translator">
<li><span>Translated from the Pali by Ebo Croffie (coming sooner or later).</span>
<p>For more copyright information please see: <a href="../home/copyright.html#mn">here.</a></p></span></span></span>
</li></ul>
</div>

<section class="raw_sutta">
<div lang="en">
</div>

<div lang="pi">

<p><span class="parno">1</span><a class="wp" id="wp1"></a>
<a class="pts1" id="pts1.101"></a>
<a id="p_9M_663" class="ms"></a>
<a class="msdiv" id="msdiv_185"></a>
<span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.
Tatra kho bhagavā bhikkhū āmantesi: "bhikkhavo"ti. "Bhadante"ti te bhikkhū
bhagavato paccassosuṃ. Bhagavā etadavoca:</p>

<p><span class="parno">2</span><a class="wp" id="wp2"></a>
<a id="p_9M_664" class="ms"></a>
"Yassa kassaci, bhikkhave, bhikkhuno pañca <span class="var" title="cetokhīlā (s2, s3)" id="note186">cetokhilā</span> appahīnā, pañca
<span class="var" title="cetaso vinibaddhā (si) | cetovinibaddhā (sāratthadīpanīṭīkā)" id="note187">cetasovinibandhā</span> asamucchinnā, so vatimasmiṃ dhammavinaye vuddhiṃ virūḷhiṃ
vepullaṃ āpajjissatīti—netaṃ ṭhānaṃ vijjati.</p>

<p><span class="parno">3</span><a class="wp" id="wp3"></a>
<a id="p_9M_665" class="ms"></a>
Katamāssa pañca cetokhilā appahīnā honti? Idha, bhikkhave, bhikkhu satthari
kankhati vicikicchati nādhimuccati na sampasīdati. Yo so, bhikkhave, bhikkhu
satthari kankhati vicikicchati nādhimuccati na sampasīdati tassa cittaṃ na
namati ātappāya anuyogāya sātaccāya padhānāya. Yassa cittaṃ na namati ātappāya
anuyogāya sātaccāya padhānāya, evamassāyaṃ paṭhamo cetokhilo appahīno hoti.</p>

<p><span class="parno">4</span><a class="wp" id="wp4"></a>
<a id="p_9M_666" class="ms"></a>
Puna caparaṃ, bhikkhave, bhikkhu dhamme kankhati vicikicchati nādhimuccati na
sampasīdati … pe … evamassāyaṃ dutiyo cetokhilo appahīno hoti.</p>

<p><span class="parno">5</span><a class="wp" id="wp5"></a>
<a id="p_9M_667" class="ms"></a>
Puna caparaṃ, bhikkhave, bhikkhu sanghe kankhati vicikicchati nādhimuccati na
sampasīdati … pe … evamassāyaṃ tatiyo cetokhilo appahīno hoti.</p>

<p><span class="parno">6</span><a class="wp" id="wp6"></a>
<a id="p_9M_668" class="ms"></a>
Puna caparaṃ, bhikkhave, bhikkhu sikkhāya kankhati vicikicchati nādhimuccati na
sampasīdati. Yo so, bhikkhave, bhikkhu sikkhāya kankhati vicikicchati
nādhimuccati na sampasīdati, tassa cittaṃ na namati ātappāya anuyogāya
sātaccāya padhānāya. Yassa cittaṃ na namati ātappāya anuyogāya sātaccāya
padhānāya, evamassāyaṃ catuttho cetokhilo appahīno hoti.</p>

<p><span class="parno">7</span><a class="wp" id="wp7"></a>
<a id="p_9M_669" class="ms"></a>
Puna caparaṃ, bhikkhave, bhikkhu sabrahmacārīsu kupito hoti anattamano
āhatacitto khilajāto. Yo so, bhikkhave, bhikkhu sabrahmacārīsu kupito hoti
anattamano āhatacitto khilajāto, tassa cittaṃ na namati ātappāya anuyogāya
sātaccāya padhānāya. Yassa cittaṃ na namati ātappāya anuyogāya sātaccāya
padhānāya, evamassāyaṃ pañcamo cetokhilo appahīno hoti. Imāssa pañca cetokhilā
appahīnā honti.</p>
<hr>

<p><span class="parno">8</span><a class="wp" id="wp8"></a>
<a id="p_9M_670" class="ms"></a>
<a class="msdiv" id="msdiv_186"></a>
Katamāssa pañca cetasovinibandhā asamucchinnā honti? Idha, bhikkhave, bhikkhu
kāme <span class="var" title="avigatarāgo (katthaci)" id="note190">avītarāgo</span> hoti avigatacchando avigatapemo avigatapipāso avigatapariḷāho
avigatataṇho. Yo so, bhikkhave, bhikkhu kāme avītarāgo hoti avigatacchando
avigatapemo avigatapipāso avigatapariḷāho avigatataṇho, tassa cittaṃ na namati
ātappāya anuyogāya sātaccāya padhānāya. Yassa cittaṃ na namati ātappāya
anuyogāya sātaccāya padhānāya, evamassāyaṃ paṭhamo cetasovinibandho
asamucchinno hoti.</p>

<p><span class="parno">9</span><a class="wp" id="wp9"></a>
<a id="p_9M_671" class="ms"></a>
Puna caparaṃ, bhikkhave, bhikkhu kāye avītarāgo hoti … pe … evamassāyaṃ dutiyo
cetasovinibandho asamucchinno hoti.</p>
<hr>

<p><span class="parno">10</span><a class="wp" id="wp10"></a>
<a class="pts1" id="pts1.102"></a>
<a id="p_9M_672" class="ms"></a>
Puna caparaṃ, bhikkhave, bhikkhu rūpe avītarāgo hoti … pe … evamassāyaṃ tatiyo
cetasovinibandho asamucchinno hoti.</p>

<p><span class="parno">11</span><a class="wp" id="wp11"></a>
<a id="p_9M_673" class="ms"></a>
Puna caparaṃ, bhikkhave, bhikkhu yāvadatthaṃ udarāvadehakaṃ bhuñjitvā
seyyasukhaṃ passasukhaṃ middhasukhaṃ anuyutto viharati. Yo so, bhikkhave,
bhikkhu yāvadatthaṃ udarāvadehakaṃ bhuñjitvā seyyasukhaṃ passasukhaṃ
middhasukhaṃ anuyutto viharati, tassa cittaṃ na namati ātappāya anuyogāya
sātaccāya padhānāya. Yassa cittaṃ na namati ātappāya anuyogāya sātaccāya
padhānāya, evamassāyaṃ catuttho cetasovinibandho asamucchinno hoti.</p>

<p><span class="parno">12</span><a class="wp" id="wp12"></a>
<a id="p_9M_674" class="ms"></a>
Puna caparaṃ, bhikkhave, bhikkhu aññataraṃ devanikāyaṃ paṇidhāya brahmacariyaṃ
carati: ‘imināhaṃ sīlena vā vatena vā tapena vā brahmacariyena vā devo vā
bhavissāmi devaññataro vā’ti. Yo so, bhikkhave, bhikkhu aññataraṃ devanikāyaṃ
paṇidhāya brahmacariyaṃ carati: ‘imināhaṃ sīlena vā vatena vā tapena vā
brahmacariyena vā devo vā bhavissāmi devaññataro vā’ti, tassa cittaṃ na namati
ātappāya anuyogāya sātaccāya padhānāya. Yassa cittaṃ na namati ātappāya
anuyogāya sātaccāya padhānāya, evamassāyaṃ pañcamo cetasovinibandho
asamucchinno hoti. Imāssa pañca cetasovinibandhā asamucchinnā honti.</p>
<hr>

<p><span class="parno">13</span><a class="wp" id="wp13"></a>

<a id="p_9M_675" class="ms"></a>
Yassa kassaci, bhikkhave, bhikkhuno ime pañca cetokhilā appahīnā, ime pañca
cetasovinibandhā asamucchinnā, so vatimasmiṃ dhammavinaye vuddhiṃ virūḷhiṃ
vepullaṃ āpajjissatīti—netaṃ ṭhānaṃ vijjati.</p>

<p><span class="parno">14</span><a class="wp" id="wp14"></a>
<a id="p_9M_676" class="ms"></a>
<a class="msdiv" id="msdiv_187"></a>
Yassa kassaci, bhikkhave, bhikkhuno pañca cetokhilā pahīnā, pañca
cetasovinibandhā susamucchinnā, so vatimasmiṃ dhammavinaye vuddhiṃ virūḷhiṃ
vepullaṃ āpajjissatīti—ṭhānametaṃ vijjati.</p>

<p><span class="parno">15</span><a class="wp" id="wp15"></a>
<a id="p_9M_677" class="ms"></a>
Katamāssa pañca cetokhilā pahīnā honti? Idha, bhikkhave, bhikkhu satthari na
kankhati na vicikicchati adhimuccati sampasīdati. Yo so, bhikkhave, bhikkhu
satthari na kankhati na vicikicchati adhimuccati sampasīdati, tassa cittaṃ
namati ātappāya anuyogāya sātaccāya padhānāya. Yassa cittaṃ namati ātappāya
anuyogāya sātaccāya padhānāya, evamassāyaṃ paṭhamo cetokhilo pahīno hoti.</p>
<hr>

<p><span class="parno">16</span><a class="wp" id="wp16"></a>
<a id="p_9M_678" class="ms"></a>
Puna caparaṃ, bhikkhave, bhikkhu dhamme na kankhati na vicikicchati adhimuccati
sampasīdati … pe … evamassāyaṃ dutiyo cetokhilo pahīno hoti.</p>

<p><span class="parno">17</span><a class="wp" id="wp17"></a>
<a id="p_9M_679" class="ms"></a>
Puna caparaṃ, bhikkhave, bhikkhu sanghe na kankhati na vicikicchati adhimuccati
sampasīdati … pe … evamassāyaṃ tatiyo cetokhilo pahīno hoti.</p>

<p><span class="parno">18</span><a class="wp" id="wp18"></a>
<a id="p_9M_680" class="ms"></a>
Puna caparaṃ, bhikkhave, bhikkhu sikkhāya na kankhati na vicikicchati
adhimuccati sampasīdati … pe … evamassāyaṃ catuttho cetokhilo pahīno hoti.</p>

<p><span class="parno">19</span><a class="wp" id="wp19"></a>
<a class="pts1" id="pts1.103"></a>
<a id="p_9M_681" class="ms"></a>
Puna caparaṃ, bhikkhave, bhikkhu sabrahmacārīsu na kupito <span class="var" title="hoti attamano (bj, pts1)" id="note191">hoti na anattamano</span>
anāhatacitto akhilajāto. Yo so, bhikkhave, bhikkhu sabrahmacārīsu na kupito
hoti na anattamano anāhatacitto akhilajāto, tassa cittaṃ namati ātappāya
anuyogāya sātaccāya padhānāya. Yassa cittaṃ namati ātappāya anuyogāya sātaccāya
padhānāya, evamassāyaṃ pañcamo cetokhilo pahīno hoti. Imāssa pañca cetokhilā
pahīnā honti.</p>
<hr>

<p><span class="parno">20</span><a class="wp" id="wp20"></a>
<a id="p_9M_682" class="ms"></a>
<a class="msdiv" id="msdiv_188"></a>
Katamāssa pañca cetasovinibandhā susamucchinnā honti? Idha, bhikkhave, bhikkhu
kāme vītarāgo hoti vigatacchando vigatapemo vigatapipāso vigatapariḷāho
vigatataṇho. Yo so, bhikkhave, bhikkhu kāme vītarāgo hoti vigatacchando
vigatapemo vigatapipāso vigatapariḷāho vigatataṇho, tassa cittaṃ namati
ātappāya anuyogāya sātaccāya padhānāya. Yassa cittaṃ namati ātappāya anuyogāya
sātaccāya padhānāya, evamassāyaṃ paṭhamo cetasovinibandho susamucchinno hoti.</p>

<p><span class="parno">21</span><a class="wp" id="wp21"></a>
<a id="p_9M_683" class="ms"></a>
Puna caparaṃ, bhikkhave, bhikkhu kāye vītarāgo hoti … pe … <a class="wp" id="wp22"></a>rūpe vītarāgo hoti  …
pe … <a class="wp" id="wp23"></a>na yāvadatthaṃ udarāvadehakaṃ bhuñjitvā seyyasukhaṃ passasukhaṃ
middhasukhaṃ anuyutto viharati. Yo so, bhikkhave, bhikkhu na yāvadatthaṃ
udarāvadehakaṃ bhuñjitvā seyyasukhaṃ passasukhaṃ middhasukhaṃ anuyutto
viharati, tassa cittaṃ namati ātappāya anuyogāya sātaccāya padhānāya. Yassa
cittaṃ namati ātappāya anuyogāya sātaccāya padhānāya, evamassāyaṃ catuttho
cetasovinibandho susamucchinno hoti.</p>

<p><span class="parno">22</span><a class="wp" id="wp24"></a>
<a id="p_9M_684" class="ms"></a>
Puna caparaṃ, bhikkhave, bhikkhu na aññataraṃ devanikāyaṃ paṇidhāya
brahmacariyaṃ carati: ‘imināhaṃ sīlena vā vatena vā tapena vā brahmacariyena vā
devo vā bhavissāmi devaññataro vā’ti. Yo so, bhikkhave, bhikkhu na aññataraṃ
devanikāyaṃ paṇidhāya brahmacariyaṃ carati: ‘imināhaṃ sīlena vā vatena vā
tapena vā brahmacariyena vā devo vā bhavissāmi devaññataro vā’ti, tassa cittaṃ
namati ātappāya anuyogāya sātaccāya padhānāya. Yassa cittaṃ namati ātappāya
anuyogāya sātaccāya padhānāya, evamassāyaṃ pañcamo cetasovinibandho
susamucchinno hoti. Imāssa pañca cetasovinibandhā susamucchinnā honti.</p>
<hr>

<p><span class="parno">23</span><a class="wp" id="wp25"></a>
<a id="p_9M_685" class="ms"></a>
Yassa kassaci, bhikkhave, bhikkhuno ime pañca cetokhilā pahīnā, ime pañca
cetasovinibandhā susamucchinnā, so vatimasmiṃ dhammavinaye vuddhiṃ virūḷhiṃ
vepullaṃ āpajjissatīti—ṭhānametaṃ vijjati.</p>

<p><span class="parno">24</span><a class="wp" id="wp26"></a>
<a class="pts1" id="pts1.104"></a>
<a id="p_9M_686" class="ms"></a>
<a class="msdiv" id="msdiv_189"></a>
So chanda&shy;samādhi&shy;padhāna&shy;sankhāra&shy;samannāgataṃ iddhipādaṃ bhāveti,
vīriya&shy;samādhi&shy;padhāna&shy;sankhāra&shy;samannāgataṃ iddhipādaṃ bhāveti,
citta&shy;samādhi&shy;padhāna&shy;sankhāra&shy;samannāgataṃ iddhipādaṃ bhāveti,
vīmaṃsā&shy;samādhi&shy;padhāna&shy;sankhāra&shy;samannāgataṃ iddhipādaṃ bhāveti,
ussoḷhīyeva pañcamī. <a class="wp" id="wp27"></a>Sa kho so, bhikkhave, evaṃ ussoḷhipannarasangasamannāgato bhikkhu bhabbo abhinibbidāya, bhabbo sambodhāya, bhabbo anuttarassa yogakkhemassa adhigamāya. Seyyathāpi, bhikkhave, kukkuṭiyā aṇḍāni aṭṭha vā dasa vā dvādasa vā. Tānassu kukkuṭiyā sammā adhisayitāni sammā pariseditāni sammā paribhāvitāni. Kiñcāpi tassā kukkuṭiyā na evaṃ icchā uppajjeyya: ‘aho vatime kukkuṭapotakā pādanakhasikhāya vā mukhatuṇḍakena vā aṇḍakosaṃ padāletvā sotthinā abhinibbhijjeyyun’ti. Atha kho bhabbāva te kukkuṭapotakā pādanakhasikhāya vā mukhatuṇḍakena vā aṇḍakosaṃ padāletvā sotthinā abhinibbhijjituṃ. Evameva kho, bhikkhave, evaṃ ussoḷhipannarasangasamannāgato bhikkhu bhabbo abhinibbidāya, bhabbo sambodhāya, bhabbo anuttarassa yogakkhemassa adhigamāyā"ti.</p>
<hr>

<p><span class="parno">25</span>
<a id="p_9M_687" class="ms"></a>
Idamavoca bhagavā. Attamanā te bhikkhū bhagavato bhāsitaṃ abhinandunti.</p>
<p class="endsection">Cetokhilasuttaṃ niṭṭhitaṃ chaṭṭhaṃ.</p>
</div>
</section>
<div id="nextprev"><a id="previous-sutta" href="./mn15.html"></a><a id="next-sutta" href="./mn17.html"></a></div>
</div><!--content-->
<footer>
<div id="breadcrumbs">
<a href="../home/index.html">Home</a><a href="../mn/mn.html">Majjhima Nikāya</a>MN16: Cetokhila Sutta
</div>
<a id="bottom"></a>
</footer>
</div><!--container-->
<script src="../js/footer.js"></script>
</body>
</html>
